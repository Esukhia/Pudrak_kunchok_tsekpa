གཞན་པའི་རིའི་རྒྱལ་པོ་རྣམས་བྱིན་གྱིས་བརླབས་པར་མ་གྱུར་ན། ་གོ་ཆ་ཆེན་པོ་དང་ཐེག་པ་ཆེན་པོའི་ལམ་ཆེན་པོ་འདི་དག་འདེག་པའི་འོས་སུ་མི་འགྱུར་རོ། །གཞན
ཡང་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་སྔོན་གྱི་སྨོན་ལམ་གྱི་མཐུའི་ཕྱིར་དང་། དེ་བཞིན་གཤེགས་པ་སྔོན་གྱི་སྨོན་ལམ་གྱི་མཐུས་བྱིན་གྱིས་བརླབས་པའི་
ཕྱིན་དང་། སེམས་ཅན་རྣམས་ལ་རྣམ་པར་མི་འཚ་བའི་ཕྱིར་དང༌། གནོད་པ་མི་བྱེད་པའི་ཕྱིར་དང་། ཉམས་པར་མི་བྱེད་པའི་ཕྱིར་དང་། སྐག་པར་མི་བྱེད་པའི་ཕྱིར་
དང་། འཁོན་ཏུ་མ་འཛིན་པའི་ཕྱིར་དང་། མནར་བར་མི་བྱེད་པའི་ཕྱིར་དང་། ཉོན་མེངས་པར་མི་བྱེད་པའི་ཕྱིར་དང་། སེམས་ཅན་རྣམས་བདེ་བ་ཐོབ་པར་བྱ་བའི་
ཕྱིར། གོ་ཆ་ཆེན་པོ་བགོས་ནས་ཐེག་པ་ཆེན་པོ་ལ་ཞེན་ཏེ་། ལམ་འདི་ལ་གནས་ནས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལ་རབ་ཏུ་གཞོལ་བར་བྱེད་དོ། །
བློ་གྲོས་མཐའ་ཡས་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ནི་གོ་མ་བགོས་པས་ན། ཤེས་རབ་ཀྱི་གོ་ཆ་བགོས་ནས་ཤེས་རབ་ཀྱི་མཚོན་ཆ་ཐོགས་ཏེ
རབ་ཆེན་པོས་ཡོངས་སུ་སྔོ་བར་བྱེད་དོ། །ཡོངས་སུ་བསྔོ་བའི་ཐེག་པ་ལ་ཞེན་ནས། ཤེས་རབ་ཀྱི་སྣང་བ་སྐྱེད་པར་བྱེད་དེ་། །སྣང་བ་ལས་ལ་གནས་ནས་ཤེས་རབ་
ཀྱི་སྣང་བའི་མིག་གིས་ཆོས་རྣམས་སོ་སོར་བརྟགས་ནས། ཐམས་ཅད་མཁྱེན་པའི་ཡེ་ཤེས་ལ་ནང་ཏུ་གཞོལ་བར་བྱེད་དོ། །ཐམས་ཅད་མཁྱེན་པའི་ཡེ་ཤེས་དང་།