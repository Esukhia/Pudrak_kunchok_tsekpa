པ་ལགས་ན། སངས་རྒྱས་ཀྱི་ཞིང་རྣམས་ན་སེམས་ཅན་དག་ལ་སྒྲིབ་པ་རྣམས་ཀྱིས་གནོད་པ་ཡང་མ་མཆིས་སོ།། བྱང་ཆུབ་སེམས་དཔའ་སྒྲིབ་པ་ཐམས་ཅད་རྣམ་པར་སེལ་
པ་ཡང་ཅང་མི་སྨྲ་བར་གྱུར་ཏོ།། དེ་ནས་བུ་མོ་དྲི་མ་མེད་ཀྱིས་བྱིན་པས། བྱང་ཆུབ་སེམས་དཔའ་སྤྱན་རས་གཟིགས་དབང་ཕྱུག་ལ་འདི་སྐད་ཅེས་སྨྲས་སོ། རིགས་ཀྱི་བུ་
ཁྱོད་ཀྱིས་འདི་སྐད་དུ་ཅི་ནས་ཀྱང་གྲོང་ཁྱེར་ན་སེམས་ཅན་གང་དག་བཅིངས་པ་དང་། གསད་པར་སྐྱེ་བ་འདི་དག་ཐར་པ་དང་འཇིགས་པས་ཉེན་པ་རྣམས་ཀྱང་འཇིགས་པ་
མད་པ་ཐོབ་པར་འགྱུར་བ་རྣམས་པ་དེ་ལྟ་བུའི་བསམ་པ་ཁོ་བོས་བསམ་པར་བྱའོ་ཞེས་གསུངས་པ་དེ། ཅི་ཁྱེད་ཀྱིས་སྦྱོར་བ་འདི་ལེན་པ་དང་བཅས་པ་ལགས་སམ།
།འོན་ཏེ་ལེན་པ་མ་མཆིས་པ་ལགས། གལ་ཏེ་སྦྱར་བ་དེ་ལན་པ་དང་བཅས་པ་ལགས་ནནི། བྱིས་པ་སོ་སོའི་སྐྱེ་བོ་རྣམས་ཀྱངལེན་ཀྱང་ལེན་པ་དང་བཅས་པ་ལགས་ཏེ།
བྱིས་པ་སོ་སོའི་སྐྱེ་བོ་རྣམས་དང་མཚུངས་པར་འགྱུར་རོ།། དེ་ལྟ་བས་ན་དེ་ཡང་མི་རིགས་སོ།། ཅི་ཏེ་སྦྱོར་བ་དེ་ལེན་པ་མ་མཆིས་པ་ལགས་ན་ནི་མངོན་པར་འདུས་མ་བྱས་
པ་ལ་ནི་ཉེས་པར་བསྒྲུབས་པ་མ་མཆིས་སོ།། བྱང་ཆུབ་སེམས་དཔའ་སྤྱན་རས་གཟིགས་དབང་ཕྱུག་ཀྱང་ཅང་མི་སྨྲ་བར་གྱུར་ཏོ།། དནས་བྱང་ཆུབ་སེམས་དཔའ་སྤོབ་
པ་བརྩེགས་ཀྱིས། བྱང་ཆུབ་སེམས་དཔའ་སྤྱན་རས་གཟིགས་དབང་ཕྱུག་ལ་འདི་སྐད་ཅེས་སྨྲས་སོ། སྤྱན་རས་གཟིགས་དབང་ཕྱུག་བུ་མས་དྲིས་པའི་ལན་ཐོབ་ཤོག།