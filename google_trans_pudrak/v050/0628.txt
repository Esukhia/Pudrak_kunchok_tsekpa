།སངས་རྒྱས་རྫུ་འཕྲུལ་མཐུ་བསྟན་པ། །སངས་རྒྱས་འགྱུར་བར་ལུ་སྟན་པ། །དེ་ཕྱིར་བྱང་ཆུབ་སེམས་དཔའ་དེ། །སེམས་ནི་དགའ་བ་ཐོབ་པར་འགྱུར། །ཤིན་ཏུ་པངས་བའི་ནོར་རྣམས་དང་།
 །ཕྱི་ནང་ཀུན་ལ་ཆགས་མེད་པས། །དེ་ཕྱིར་དགའ་བ་ཆེན་པོ་ཡིས། བདག་ཉིདསངས་རྒྱས་འགྲུབ་པར་ཤེས། སངས་རྒྱས་རྣམས་ཀྱིས་བསྔགས་པ་ཡི། བཟོད་པ་གྱ་ནོམ་ཐོབ་པས་ན། །དེ་ཕྱིན་
དགའ་བ་ཆེན་པོ་ཡིས། །ཆོས་རྣམས་ཀུན་ལ་མི་གནས་ཤིང། །ཆོས་བརྟེན་མི་རུང་རེག་པས་ན། །དྲེ་འདྲའི་ཤེས་རབ་ཐོབ་འགྱུར་ན། ལུས་ནི་མཁའ་ལ་འཕགས་པར་འགྱུར། དེའི་སེམས་ནི་
་ནདམིག་ནས། །ཕྱི་རོལ་ན་ཡང་མི་གནས་ཏེ། འདུ་ཤེས་ཐམས་ཅད་འདས་པསན། །དེ་ཕྱིར་བཟོད་པ་བླ་མེད་ཐོབ། ཡུན་རིང་བྱམས་དང་སྙིང་རྗེ་ཡིས། སེམས་ཅན་ཀུན་ལ་སེམས་པས་ན།
དེ་ཕྱིར་བསོད་ནམ་དེའི་དབང་། སངས་རྒྱས་ཚད་མེདམཐོང་བར་འགྱུར། །དེའི་ལུས་ནི་ཐམས་ཅད་ཀུན། །སངས་རྒྱས་སྐུ་ཡང་ཁྱབ་པ་མེད། །དེ་འདྲའི་བཟོད་པ་ཐོབ་པས་ན། །ཆོས་ཀྱི་བདག་
ཉིད་འཕེལ་བར་བྱེད། །བྱང་ཆུབ་ཏུ་ནི་སེམས་བསྐྱེད་ལ། །སུ་ཞིག་རྗེས་སུ་སློབ་མི་བྱེད། །རབ་བསྟན་དམ་ཆོས་གང་གནས་པ། དེ་འདྲའི་ཡོན་ཏན་ཐོབ་པར་འགྱུར། དེ་ཕྱིན་ལམ་ནི་གཉེར་བ་དག་
ཆོས་ཀྱི་བདག་གི་ཁེ་འཚལ་ནས། བྱང་ཆུབ་ལ་ནི་ཕན་གདགས་བྱ། །ཀབརྒལ་བའི་ལན་བཏབ་པའི་ལེའུ་སྟེ། བདུན་པའོ
། །དེ་ནས་བཅོམ་ལྡན་འདས་ལ་ཚེ་དང་ལྡན་བ་བྱམས་མིའི་བུ་གང་པོས་འདི་སྐད་གསོལ་ཏོ། །བཅོམ་ལྡན་འདས་ཀྱིས་འདས་པའི་དུས་ན་བྱང་ཆུབ་སེམས་དཔའི་སྤྱད་པ་སྤྱོད་པའི་ཚེ། དགེ་བའི་ཚོས་