)༄༅། ༡ །ཚོགས་སྟོན་བྱེདཔ། །དངོས་པོ་གཅིག་གིས་འགྲུབ་མི་འགྱུར། །དགའ་སེམས་ནང་གི་རབ་རྒྱས་པས། །སྦྱིན་བ་དག་ནི་གཏོང་བར་བྱེད། །སྦྱིན་བ་གཏོང་ཡང་
འགྱོད་མེད་པས། །དེའི་སེམས་ནི་དགའ་བར་འགྱུར། །བྱང་ཆུབ་སེམས་དཔའ་འདི་སྙམ་དུ། །སེམས་ཅན་རྟག་ཏུ་རྒུད་པས་ན། །མད་དུ་ཐོས་པའི་ནོར་མི་ལྡན། །བདག་གིས་བཙལ་
བྱ་སྙམ་དུ་སེམས། །སེམས་ཅན་རྟག་ཏུ་རྒུད་པ་ཡང་། །ལེ་ལོའི་དབང་ལས་གྱུར་པས་ན། །བདག་གིས་བརྩོན་འགྲུས་རབ་བསྐྱེད་དེ། །བྱང་ཆུབ་ཐོབ་བྱ་སྙམ་དུ་སེམས། །བདག་
གིས་སེམས་ཅན་ཆད་དུ་ནི། །ཡིད་བཞིན་བཟོད་པ་རབ་སྤྱད་དེ། །ཚིག་ངན་སྨ་འབེབས་བདེགས་གྱུར་ཀྱང། །ལན་ཡང་མི་སྨསཱམ་དུ་སེམས། །བདག་ལ་སྨ་འབེབས་སུ་ཞིག་ཡིན།
སྨ་འབེབས་དམིགས་པར་མི་འགྱུར་བས། །སྣ་འབེབས་ཁོང་ཁྲོ་བྱེད་པའི། །དངོས་པོ་ཐམས་ཅད་སྟོང་སྙམ་སེམས། །དེ་ལྟར་ཡིད་ལ་སེམས་པས་ན། །སེམས་ལ་ཁོང་ཁྲོ་ཁན་
འཛིན་མེད། རྟག་ཏུ་བཟོད་པ་བསྒོམས་པས་ན། །དེས་ན་མངོན་པར་འཚང་ཡང་རྒྱུ། །སེམས་ཅན་དགེ་སེམས་མེད་པ་ལ། འཇིག་རྟེན་སྒྲོན་མ་བྱས་ནས་ནི། །མགོན་དང་སྐབས་
ནི་བྱེད་པས་ན། །ནོར་མེད་ནོར་དང་ལྡན་བར་བྱེད། །སེམས་ཅན་ལམ་ལོག་སྤྱོདཔ་ནི། །དེ་དག་སྙིང་བརྩེའི་གནས་ཡིན་པས། བདག་གིས་ཡོངས་སུ་བཟླས་ནས། །མྱ་ངན་འདས་
ལ་བཞག་སྙམ་སེམས། །སེམས་ཅན་ཐམས་ཅད་རྒུད་པས་ན། །ཤེས་རབ་ནོར་དང་ཡོངམི་ལྡན། །བདག་གིས་ཐམས་ཅད་མཁྱེན་ཐོས་ནས། །དེ་དག་ཚིམ་བར་བྱ་སྙམ་སེམ།