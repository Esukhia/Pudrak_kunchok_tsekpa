ལས་བསྔགས་པར་མཐོང་བ་དང་། ཁ་གཅིག་ཤིན་ཏུ་བཟང་པོ་ཡིན་པ་ལ་མི་སྙན་པ་བརྗོད་པར་འགྱུར་བ་སྟེ། སྦྱིན་པ་པོ་རྣམས་ལ་ལྟ་ཅི་སྨོས། དེ་དག་ཡང་དེ་ལྟར་འདུས་ནས་
གཅིག་ལ་གཅིག་ལྟ་ཞིང་ཅི་ཞིག་བྱིན་སུས་བྱིན། ཇི་སྙེད་ཅིག་བྱིན། ཇི་སྙེད་ཅིག་སྤྱད་ཅེས་སྨྲ་བར་འགྱུར་རོ། །འོད་སྲུང་འཆི་བའི་དུས་མ་བས་ཀྱི་བར་དུ་རྣལ་འབྱོར་ལ་མི་བརྩོན་
པ་དག་གི་རྣམ་གྲངས་ནི་འདི་དག་གོ །རྣུལ་འབྱོར་དང་མ་ལྡན་པ་དེ་དག་ལ་གཞན་ཡང་ཤེས་པར་བྱ་སྟེ། འདི་ལྟ་སྟེ།ཆོས་ཐམས་ཅད་སྤོང་བའོ། །འོད་སྲུང་དགེ་སློང་དེ་ལྟ་
བུ་དེ་དག་ལ་སྙིང་རྗེ་བར་བྱའོ། །དེ་ཅིའི་ཕྱིར་ཞེ་ན། དེ་དག་གི་རྣམ་པར་སྨིན་པ་སྡུག་བསྔལ་བར་འགྱུར་བའི་ཕྱིར་རོ། །དེ་ནས་བཅོམ་ལྡན་འདས་ཀྱིས་དེའི་ཚེ་ཚིགས་སུ་གཙད་
པ་འདི་དག་བཀའ་སྩལ་ཏོ། །འཚོ་བ་དག་གི་དོན་གྱི་ཕྱིར། བྱིས་པ་རྒྱལ་པོའི་བཀྲབས་པར་འགྱུར། །ཁྱིམ་དང་ཁྱིམ་དུ་རྒྱུ་བྱེད་ཅིང་། །རྒྱལ་པོ་འདི་སྐད་གསུངས་
ཞེས་སྨྲ། །དེ་དག་དོང་ནས་བྲམ་ཟེ་ར། །ཁྲོས་ནས་ཆད་པས་གཅད་དུ་རེ། །བྱིས་པའི་མཐུ་ནི་དེ་ལྟ་བུས། །རྟག་ཏུ་འཚོ་བ་བྱེད་པར་འགྱུར། །གང་གིས་བསྐལ་པ་
བརྒྱ་མིད་དུ། །ལག་པ་རྐང་པ་ཡོངས་སུ་བཏང་ཞིང་། །བྱ་བར་དཀའ་བ་མད་མཛད་པ། །སངས་རྒྱས་ལ་ལྟ་སྨོས་ཅི་དགོས། །ང་ནི་ཆོས་ཀྱི་རྒྱལ་པོའི་མི། །ཆད་པ་དག་
པོ་གཅོད་ལ་དབང་། །ཇི་ལྟར་བྱ་ཞིང་ཅི་བྱ་ཞེས། །སུ་ཡང་འདྲི་བར་ཡོང་མི་བྱེད། །དགེ་སློང་རྣམས་ལ་གནས་སྦྱིན་ཞིང་། །ཟས་དང་སྐོམ་གྱི་དམ་དང་། །ཆོས་གོས་