རྒྱབ་ཏུ་འགོང་བར་བྱེད་ན། ཇི་ལྟར་མི་དེ་ལྟུང་ནས་རྟ་ལ་ཞོན་པ་དང་། འགོང་ཆེ་བས་ཇི་ལྟར་རྟ་ཉེ་བར་གནས་པ་ལ་འགོང་བ་ན། རྟུ་འགྲོ་བཞིན་དུ་འགོང་བ་ཆེན་པོ་འགོང་བར་བྱེད་པ་དེ་
བཞིན་དུ་རྣམ་པར་ཤེས་པ་ལ་ཡང་བལྟ་བར་བྱའོ། །ཇི་ལྟར་མི་ཕ་རོལ་གྱི་དམག་ཚོགས་ཀྱིས་འཇིགས་ཤིང་སྐྲུག་ནས། རྟ་ཞོན་ཏེ་འབྲོས་པ་དེ་བཞིན་དུ། རྣམ་པར་ཤེས་པ་འདི་
ཐོག་མ་ཤི་འཕོས་ནས་ལྷའི་དམིགས་པས་ཡོངས་སུ་ཟིན་ཅིང་ལྷ་དང་ལྷ་མོ་ཁྲི་སྟེང་ན་འདུག་པ་མཐོང་ནས། ཤིན་ཏུ་མྱར་བར་སྐྱེ་བ་ཡོངས་སུ་ལེན་ཏེ། །སྨན་ཆེ་ན་གཞན་ཡང་དང་
པོ་ཤི་འཕོས་ནས་དེ་དང་མ་སྐྱེས་པའི་རྣམ་པར་ཤེས་པའི་རྣམ་པ་ཇི་ལྟ་བར་བྱ་ཞེས་གང་ཁྱོད་ཀྱིས་སྨྲས་པ་དེ་ནི། དཔེར་ནི་མི་ཆུའི་སྟེང་དུ་བབ་པ་གཟུགས་སུ་ཡང་སྣང་མོད་ཀྱི།
དེ་གཟུགས་སུ་གཏོགས་པར་ཡང་བལྟ་བར་མི་བྱའོ། །སྨན་ཆེན་དཔེར་ན་ཏ་ལག་མཉམ་པ་དང་ལྡན་པའི་གཟུགས་ཆའི་སྟང་དུ་བབུ་པ་དེ་ལ་ནི་དྲོ་བ་འམ། གྲང་བ་འམ།
ལུས་ངལ་བར་འགྱུར་བ་མེད་ཅིང་། ལུས་དེ་ལ་ནི་ཤའི་དྲུམ་བུ་ལྟ་བུ་ཡང་མེད་དོ། །གྲིབ་མ་དེ་ལ་ནི་ཁམས་ཀྱིས་གླགས་པ་ཡང་མེད་དོ། །མིའི་གཟུགས་བརྙེན་ཆུའི་ནང་
དུ་བྱུང་བ། དེ་ལས་ནི་སྡུག་བསྔལ་བའི་སྒྲ་འམ། བྱད་བའི་སྒྲ་འབྱུང་བ་ཡང་མེད་དོ། །དེ་བཞིན་དུ་རྣམ་པར་ཤེས་པ་དང་ཕོ་ཤི་འཕོས་ནས་ལུས་ཀྱི་ཁོག་པ་བོར་ཏེ་གཟུགས་
བརྙན་གྱི་རྣམ་པ་ལྟ་བུར་འགྱུར་རོ། །སྨན་ཆེན་དེ་ལྟར་རྣམ་པར་ཤེས་པ་བསོད་ནམས་སུ་ཉེ་བར་འགྲོ་བ་ནི། ལྷ་རྣམས་ཀྱི་ནང་དུ་སྐྱེ་བ་ཡོངས་སུ་ལེན་པར་འགྱུར་རོ། །