༄༅། །བཅོམ་ལྡན་འདས་དེ་བཞིན་གཤེགས་པ་སྙིང་པོ་ནི་རྟེག་པ་དང་། བརྟན་པ་དང་། ཐེར་ཐུག་པ་ལགས་སོ། །བཅོམ་ལྡན་འདས་དེ་ལྟ་ལགས་པས། དེ་བཞིན་གཤེགས་
པའི་སྙིང་པ་ནི། ཐ་དང་དངུ་མི་གནས་ཤིང་འབྲེལ་ལ་སྦྲབས་ནས་གྲོལ་བའི་ཤེས་པ་ཅན་དག་གིས་བཞི་དང་རྟེན་དང་གནས་ལགས་སོ། །བཅོམ་ལྡན་འདས་འདི་ལྟར་དེ་བཞིན་གཤེགས་པའི་སྙིང་
པོ་ནི་འབྲེལ་བ་མ་མཆིས་ཤིང་ཐ་དང་དུ་གནས་ལ་ཤེས་པ་གྲོལ་བ་མ་ལགས་པ། ཕྱི་རོལ་གྱི་འདུས་བྱས་ཀྱི་ཆོས་རྣམས་ཀྱི་བཞི་བདུ་རྟེན་དང་གནས་ཀྱང་ལགས་སོ། །བཅོམ་ལྡན་འདས་གལ་ཏེ་
དེ་བཞིན་གཤེགས་པའི་སྙིང་པོ་མ་མཆིས་ན་ནི། སྡུག་བསྔལ་སྐྱེ་བ་དང་། མྱ་ངན་ལས་འདས་པ་ལ་འདོད་ཅིང་དོན་དུ་གཉེར་བ་དང་། སྨོན་པ་ཡང་མ་མཆིས་པར་འགྱུར་རོ། །དེ་ཅིའི་སླད་དུ་
ཞེ་ན། བཅོམ་ལྡན་འདས་རྣམ་པར་ཤེས་པ་དྲུག་པོ་གང་ལགས་པ་འདི་དག་དང་། རྣམ་པར་ཤེས་པ་གང་ལགས་པ་འདི་དང་། བཅོམ་ལྡན་འདས་འདི་ལྟར་ཆོས་བདུན་པོ་འདི་དག་ནི་མི་གནས་
པ་དང་། སྐད་ཅིག་པ་དང་། སྡུག་བསྔལ་རྣམས་རམྱོང་བ་མ་ལགས་པས། ཆོས་དེ་དག་ནི་སྡུག་བསྔལ་ལ་སྒྱོ་བ་དང་། མྱ་ངན་ལས་འདས་པ་ལ་འདོད་ཅིང་དོན་དུ་གཉོར་བ་དང་། སྨོན་བར་མི་
རིགས་སོ། །བཅོམ་ལྡན་འདས་དེ་བཞིན་གཤེགས་པའི་སྙིང་པོ་ནི་ཐོག་མ་དང་། ཐ་མ་མ་མཆིས་པའི་མཐར་མཆིས་པ་དང་། མི་སྐྱེ་བ་དང་། མི་འགག་བའི་ཆོས་ཅན། སྡུག་བསྔལ་མྱོང་
བ་ལགས་པས་བཅོམ་ལྡན་འདས་དེ་བཞིན་གཤེགས་པའི་སྙིང་པོ་ནི་སྡུག་བསྔལ་ལ་ཡང་སྒོ་བ་དང་། མྱ་ངན་ལས་འདས་པ་ལ་ཡང་འདོད་ཅིང་དོན་དུ་གཉེར་བ་དང་། སྨོན་པར་འོས་སོ། །