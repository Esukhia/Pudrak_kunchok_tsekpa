རྟག་ཏུ་ཆོས་སྟོན་པར་བྱེད་ཀྱང་། ཆོས་ཀྱི་མཚན་མ་ཆུང་ཟད་ཙམ་ཡང་མེད་པ་དང་། བསྡུ་བའི་དངོས་པོ་བཞིས་སེམས་ཅན་ཡོངས་སུ་སྨིན་པར་བྱས་ཀྱང་། སེམས་ཅན་གང་ཡང་
ཡོངས་སུ་བཟླས་པ་མེད་པ་དང་། སངས་རྒྱས་ཀྱི་ཞིང་ཐམས་ཅད་ཡོངས་སུ་སྤངས་ཀྱང་། སངས་རྒྱས་ཀྱི་ཞིང་ཡོངས་སུ་དག་པར་ཡང་དག་པར་རྗེས་སུ་མི་མཐོང་བ་དང་། རྟག་པར་
སངས་རྒྱས་རྣམས་རྗེས་སུ་དྲན་པར་བྱེད་ཀྱང་། གཟུགས་ཀྱི་མཚན་ཉིད་དུ་མ་ལྟ་བུ་དང་། སངས་རྒྱས་ཀྱི་ཞིང་ཀུན་ཏུ་རྒྱུ་བར་བྱེད་ཀྱང་། ཆོས་ཀྱི་དབྱིངས་དང་མི་འབྲལ་བ་གང་ཡིན་
པ་འདི་ནི། བྱང་ཆུབ་སེམས་དཔའི་ཚོལ་བ་མེད་པའི་ཡེ་ཤེས་ཞེས་བྱའོ། །བྱང་ཆུབ་སེམས་དཔའ་རྣམས་ནི། འདི་ལྟ་བུའི་ཡ་ཤེས་དང་ལྡན་པའི་ཕྱིར། སེམས་ཅན་ཐམས་ཅད་
ཀྱི་རེ་བ་ཡོངས་སུ་རྫོགས་པར་གྱས་ཀྱང་། གང་བས་པ་དེ་དག་ལ་མངོན་པར་ཞེན་པ་ཡང་མེད་དོ། །དེའི་ཚེ་བཅོམ་ལྡན་འདས་ཀྱིས་ཚོལ་བ་མེད་པའི་ཡེ་ཤེས་འདི་བསྟན་པ་ན།
སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདི་རྣམ་པ་དྲུག་ཏུ་གཡོས་པར་གྱུར་ཏོ། །བརྒྱ་བྱིན་ལྷའི་དབང་པོ་ཡང་སུམ་ཅུ་རྩ་གསུམ་གྱི་ལྷ་རྣམས་དང་བཅས་པར་སྟེང་གི་
བར་སྣང་ལས་མེ་ཏོག་མན་དར་བ་དང་། སུད་པ་ལ་དང་། ཀུ་མུ་ཏ་དང་། པད་མ་དང་། ཕུན་ད་རི་ཀ་དང་། ཚན་དན་གྱི་ཕྱེ་མའིཆར་མངོན་པར་ཕྱབ་སྟེ། བཅོམ་ལྡན་འདས་ལ་མངོན་
གཏོར་ཏོ།། ལྷའི་རྔ་རྣམས་ཀྱང་རང་སྒྲ་བྱུང་བར་གྱུར་ཏོ། །ངེ་མཚར་རྨད་དུ་བྱུང་བའི་སྣང་བ་ཆེན་པོས་ཀྱང་ཀུན་ཏུ་སྣང་བར་བྱས་ཏེ། སེམས་ཅན་གང་ལ་རེག་པར་གྱུར་པའི་དེའི་ལུས་ཀྱང་།