༄༅། །སྤྱད་པ་བསྟན་པས། ལྷ་དང་ཕྱི་རོལ་པའི་དྲང་སྲོང་ངན་པ་ལ་མོས་པས་ཡ་ཕྲག་བཞི་དང་། ཉེ་འབུམ་ཡང་ཁ་ཟས་ངན་པ་དེས་བཏལ་ནས། དེ་དག་
གིས་ཡེ་ཤེས་མངོན་པར་རྟོགས་པར་འགྱུར་ཏེ། དེ་ཡང་བྱང་ཆུབ་སེམས་དཔའི་ཐབས་ལ་མཁས་པ་ཡིན་ནོ། །ཅིའི་ཕྱིར་བྱང་ཆུབ་སེམས་དཔས་ཟས་ལ་ཡོངས་སུ་ལོངས་
སྤྱོད་པ་དེ་ལས་ཀྱི་སྟོབས་དང་ཤུགས་དང་མཐུ་ཡང་དག་པར་བསྐྱེད་ནས་བྱང་ཆུབ་ཀྱི་ཤིང་དྲུང་དུ་སོང་གི །ལུས་ཉམས་པ་དང་། ལུས་ཉམ་ཆུང་བཞིན་དུ་མ་སོང་ཞེ་ན། བྱང་ཆུབ་
སེམས་དཔའ་ནི་ཟས་མ་ཟོས་ཤིང་ལུས་ཉམས་པ་དང་། ལུས་ཉམས་ཆུང་བས་ཀྱང་བྱང་ཆུབ་མངོན་པར་རྫོགས་པར་འཚང་རྒྱ་བར་ནུས་ན། ཟས་ངན་པར་ཟོས་པས་ལྟ་ཅི་
སྨོས་ཏེ། འོན་ཀྱང་སྐྱེ་བོ་ཕྱི་མ་དགེ་བའི་རྩ་བ་ཡོངས་སུ་མ་སྨིན་པ་ཟས་མི་ཟ་བས་བྱང་ཆུབ་ཡོངས་སུ་བཙལ་བར་སེམས་པ་དེ་དག །བཀྲིས་པས་ཡོངས་སུ་གདུངས་པས་
ཡོ་ཤེས་བསྒྲུབ་པར་མི་ནུས་པ་དེ་དག་སྙིང་བརྩེ་བའི་ཕྱིར། བྱང་ཆུབ་སེམས་དཔས་ཟས་ལ་ཡོངས་སུ་ལོངས་སྤྱོད་དོ། །དེ་ཅིའི་ཕྱིར་ཞེ་ན། བདེ་བར་གྱུར་པ་རྣམས་ཀྱིས་ནི།
ཆོས་རྣམས་མངོན་པར་བརྗོད་པར་ནུས་ཀྱི། སྡུག་བསྔལ་བར་གྱུར་པ་རྣམས་ཀྱིས་ནི་མི་ནུས་པས། ངས་སེམས་ཅན་དེ་དག་ལ་བདེ་བས་ཡི་ཤེས་རྟོགས་པ་ཀུན་ཏུ་བསྟན་
པར་བྱ་བའི་ཕྱིར་ཏེ། ཇི་ལྟ་ཞེ་ན། བྱང་ཆུབ་སེམས་དཔའ་ཉིད་ཀྱང་གྲོང་མིའི་བུ་མོ་ཟས་ལ་ཡོངས་སུ་ལོངས་སྤྱད་ནས། ཟས་ཀྱི་བདེ་བ་ཉིད་ཀྱིས་བྱང་ཆུབ་ཐོབ་པོ་ཞེས་སེམས་