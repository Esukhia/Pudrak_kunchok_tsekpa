༄༅། །པ་བརྐྱང་ཏེ། མེ་ཏོག་གཏོར་ནས་འདི་སྐད་ཅེས་ཀྱེ་མའོ་སྡུག་པ་ལེགས་པར་བྱེད་པའི་མིའི་འཇིག་རྟེན་དུ་སོང་ཏེ། དད་པའི་གཤོལ་གྱིས་བསོད་ནམས་ཀྱིས་ཞིང་རྨད་པར་གྱུར་
ཅིག་ཅེས་འཛེར་ཏོ། །དེ་ལྟར་སེམས་པས་ཀུན་ཏུ་ཁྱེབ་པའི་ལུས་ཡོངས་སུ་བཏང་བར་བདག་གིས་རིག་ནས། དེ་རིམ་སུ་དྲུག་པོ་མི་བཟད་པས་བཏབ་པོ། །རིམས་དྲུག་པོས་དེའི་ལུས་བཤག་ནས།
དེའི་ལུས་མར་གྱི་ཐིགས་པ་རྔོ་ཚན་ལ་ཐལ་བ་བཞིན་ནོ། །དེའི་ས་ལུས་ཡོངས་སུ་རྙེད་ནས་འདྲུད་པ་ཞེས་བྱ་བའི་རླུང་གིས་རབ་ཏུ་བངས་ཏེ། རླུང་དེས་དེའི་ལུས་སྟོང་དུ་གཏོར་ནས། ཕྱེ་མ་ཞིའ་མོ་བཞིན་
དུ་ནམ་མཁའི་དཀྱིལ་ནས་ལྷུང་ངོ་། །དེ་ལྟར་ལྷུང་ནས་མིའི་སྲིད་པར་སྐྱེ་བ་ཡོངས་སུ་ལེན་ཏེ། ཕ་མ་འདུས་པ་མཐོང་ནས། རབ་ཏུ་དགའ་བའི་ཡིད་ཀྱིས་མའི་མངལ་དུ་སྐྱེའོ།་ དེ་ཐོག་པར་སྐྱེས་ཤིང་
མའི་ན་གནུས་པ་ན། མཚན་མ་འབྱུང་བ་ནི་དེའི་མ་དེ་ཁ་ཟས་ལ་རབ་ཏུ་དགའ་བར་འགྱུར། གོས་མར་པོ་འཚེར་བ་ལ་མངོན་པར་དགའ་བར་འགྱུར། །སྐྱེ་བོ་སྣ་ཚོགས་ཕལ་པོ་ཆེ་ལ་འདོད་
ཅིང་། རྩ་ལག་དང་། མཛའ་བ་ཙམ་དུ་འདུ་ཤེས་བསྐྱེད་པར་འགྱུར། དེ་དེའི་མངལ་ན་ཞུགས་ནས། མངལ་ན་ཚོར་བ་སྐྱེ་བར་མི་འགྱུར། ཁུ་ན་ཟག་པ་དང་། ཆུ་སར་འབྱུང་བར་མི་
འགྱུར། དེའི་ལུས་ན་བར་མི་འགྱུར། དེ་དེའི་མངལ་ན་ལག་པ་དང་། རྐང་པ་དང་། མགོ་ཤིན་ཏུ་ཡོངས་སུ་རྫོགས་པ་གླབ་ནས། དེ་བཙས་པ་དང་གཟི་བརྗིད་དང་ལྡན་ཞིང་མཐོང་ན་རབ་ཏུ་དགའ་
བར་འགྱུར། རྒྱལ་ཆེན་བཞིའི་རིགས་ཀྱི་ལྷའི་གཏམ་ཐོས་ན་དགའ་བ་བསྐྱེད་པར་འགྱུར། སྦྱིན་པ་ལ་དགའ་བ་དང་། ཆང་ལ་སྲེད་པ་དང་། ཤིན་ཏུ་དགའ་བའི་ཆ་བྱད་འཛིན་ཅིང་བསྐྱེད་མོས་ཚལ་