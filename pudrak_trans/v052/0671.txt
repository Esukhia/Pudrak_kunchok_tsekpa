༄༅། །གནས་ཏེ། སངས་རྒྱས་ཀྱིས་ཆོས་ཐམས་ཅད་ཡོངས་སུ་རྫོགས་པར་འགྱུར་རོ། །བག་ཡོད་པ་ནི་སྤྱེ་བོ་ཕྱིན་པ་སྟེ། །ཐམས་ཅད་མཁྱེན་པའི་ཡི་ཤེས་རྟོགས་པར་བྱེད་
པར་འགྱུར་རོ། །རིགས་ཀྱི་བུ་དེ་བཞིན་གཤེགས་པ་འཇིག་རྟེན་ཐམས་ཅད་མངོན་པར་དགའ་བ་དེས་འདི་ལྟ་བུ་བསྟན་པ་དང་། བྱང་ཆུབ་སེམས་དཔའ་སྟོང་ཕྲག་བཅ་གཉིས་
མི་སྐྱེ་བའི་ཆོས་ལ་བཟོད་པ་རབ་ཏུ་ཐོབ་པར་གྱུར་ཏོ། །རིགས་ཀྱི་བུ་དེའི་ཚེ་དེའི་དུས་ན། བྱང་ཆུབ་སེམས་དཔའ་དགོན་མཆོག་སྐར་མདར་གྱུར་པ་དེ་བཞིན་ཞིག་ཡིན་པ་སྙམ་དུ་
ཁྱོད་དོགས་ཤིང་ཐེ་ཙོམ་ཟ་འམ། ཡིད་གཉིས་སུ་གྱུར་ན། དེ་ལྟར་མི་ལྟ་ལྟོག། དེ་ཅིའི་ཕྱིར་ཞེ་ན། རིགས་ཀྱི་བུ་ཁྱོད་དེའི་དུས་ན། བྱང་ཆུབ་སེམས་དཔའ་དགཀོན་མཆོག་སྐུར་མདའ་
ཞེས་བྱ་བར་གྱུར་ཏོ། །རིགས་ཀྱི་བུ་ཁྱེད་རྣམས་གྲངས་འདིས་ཀྱང་ཇི་ལྟར་བག་ཡོད་མའི་བྱང་ཆུབ་ཀྱི་སྙིང་པོ་མཛེས་པར་བྱེད་པ་དང་། དེ་བཞིན་གཤེགས་པ་དགྲ་བཅོམ་པ་ཡང་
དག་པར་རྫོགས་པའི་སངས་རྒྱས་རྣམས་ཀྱི་བྱ་ཆུབ་ཀྱང་ཡག་ཡོད་པས་ཡོད་པས་ཐོབ་པར་རིག་པར་བྱའོ། །རིགས་ཀྱི་བུ་དེ་ལ་བྱང་ཆུབ་སེམས་དཔའ་སེམས་ཅན་ཡོངས་
སྨིན་པར་བྱེད་པའི་སྤྱོད་ཡུལ་པ་ཡོངས་སུ་དག་པ་གང་ཞེ་ན། རིགས་ཀྱི་བུ་སེམས་ཅན་གྱི་སྤྱོད་པ་ཚད་མེད་པ་མཐའ་ཡས་བསམ་གྱིས་མི་ཁྱབ་སྟེ། དེ་བཞིན་དུ་བྱང་ཆུབ་སེམས་
དཔའ་སེམས་ཅན་ཡོངས་སུ་སྦྱིན་པར་བྱེད་པའི་སྤྱོད་པ་ཡོངས་སུ་དག་པ་ཡང་། མཐའ་ཡས་བསམས་གྱི་མི་ཁྱབ་པོ། །དེ་ལ་བྱང་ཆུབ་སེམས་དཔའ་སེམས་ཅན་རྣམས་ཀྱི་