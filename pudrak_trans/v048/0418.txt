༄༅། །མཐའི་ངོ་བོ་ཉིད་རྟོགས་ལ། ཡང་དག་པའི་མཐའི་ངོ་བོ་ཉིད་ཀྱིས་ཆོས་ཐམས་ཅད་ཀྱི་ངོ་བོ་ཉིད་རྟོགས་ཏེ། ཆོས་ཐམས་ཅད་ཀྱིས་ངོ་བོ་ཉིད་ཀྱིས་སེམས་ཅན་ཐམས་
ཅད་ཀྱི་ངོ་བོ་ཉིད་དུ་རྟོགས་ཤིང་། སེམས་ཅན་ཐམས་ཅད་ཀྱི་ངོ་བོ་ཉིད་ཀྱིས། བྱང་ཆུབ་སེམས་པའི་ངོ་བོ་ཉིད་བརྡའ་སྤྲོད་པར་བྱེད་དེ། ལྷའི་བུ་དེ་ནི་བྱང་ཆུབ་སེམས་དཔའི་ཡང་དག་པའི་ཤེས་
པ་བརྡའ་སྤྲོད་པའི་སྦྱིན་པས་ཡོངས་སུ་དག་པ་ཡིན་ནོ། །ལྷའི་བུ་གཞན་ཡང་གང་གི་ཚེ། བྱང་ཆུབ་སེམས་དཔའ་ལུས་ཉེ་བར་ཞི་བས། ཚུལ་ཁྲིམས་ཉེ་བར་ཞི་བར་རྟོགས་ཏེ། ངག་ཉེ་
བར་ཞི་བ་དང་། སེམས་ཉོ་བར་ཞི་བར་ཚུལ་ཁྲིམས་ཉེ་བར་ཞི་བར་རྟོགས་ཤིང་། ལུས་དང་། ངག་དང་། སེམས་ཉེ་བར་ཞི་བས་བྱང་ཆུབ་ཉེ་བར་རྟོགས་ལ། བྱང་ཆུ་བ་ཉེ་བར་ཞི་བས།
སེམས་ཅན་ཉེ་བར་ཞི་བར་རྟོགས་ཏེ། སེམས་ཅན་ཉེ་བར་ཞི་བས་ཆོས་ཐམས་ཅད་ཉེ་བར་ཞི་བས་རྟོགས་ཤིང་། ཆོས་ཐམས་ཅད་ཉེ་བར་ཞི་བས། ཡང་དག་པའི་མཐའ་ཉེ་
བར་ཞི་ཞེས་བྱ་བར་རྟོགས་ཏེ། དེ་ཡང་དག་པའི་མཐའ་ཉེ་བར་ཞི་བས་ཞི་བ་དང་། རབ་ཏུ་ཞི་བ་དང་། ཉེ་བར་ཞི་བར་གྱུར་པས། དྲིས་ནས་ཆོས་ཐམས་ཅད་ཉེ་བར་ཞི་བར་ཉིད་དུ་
བརྡའ་སྤྲོད་པར་བྱེད་ཅིང་། ལྷའི་བུ་དེ་ནི་བྱང་ཆུབ་སེམས་དཔའི་ཡང་དག་པའི་ཤེས་པ་བརྡའ་སྤྱོད་པ། ཚུལ་ཁྲིམས་ཀྱིས་ཡོངས་སུ་དག་པ་ཡིན་ནོ། །ལྷའི་བུ་གཞན་ཡང་གང་
གི་ཚེ་བྱང་ཆུབ་སེམས་དཔའི་ཤིན་ཏུ་ཟབ་པའི་ཆོས་ཉིད་དང་། ཤིན་ཏུ་སྐད་ཅིག་པའི་ཆོས་ཉིད་དང་། ཤིན་ཏུ་ཡ་མ་རྨའི་ཆོས་ཉིད་དུ་རིག་ནས། སེམས་ཅན་ཐམས་ཅད་ཀྱི་ཉེས་པར་