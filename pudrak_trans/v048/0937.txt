ཤེས་པ་འམ། བགྲང་བ་འམ། གཞལ་པ་འམ། ཚད་བཟུང་བར་ནུས་སམ། གསོལ་པ་བཅོམ་ལྡན་འདས་དེ་ནི་མ་ལགས་སོ། །བདེ་བར་གཤེགས་པ་དེ་ནི་
མ་ལགས་སོ། །བཅོམ་ལྡན་འདས་ཀྱིས་བཀའ་སྩལ་པ། འཇམ་དཔལ་གཞོན་ནུར་གྱུར་པས། སངས་རྒྱས་ཀྱིས་སྤན་སྒྲིབ་པ་མེད་པས་རྣམ་པར་ལྟས་ན།
ཕྱོགས་བཅུའི་ཕྱོགས་རེ་རེར་ཡང་དེ་སྙེད་ཀྱི་སངས་རྒྱས་བཅོམ་ལྡན་འདས་དག་མཐོང་བར་འགྱུར་རོ། །དེ་ནས་བཅོམ་ལྡན་འདས་ལ། འཇམ་དཔལ་གཞོན་ནུར་
གྱུར་པས། འདི་སྐད་ཅེས་གསོལ་ཏོ། །བཅོམ་ལྡན་འདས་བདག་གིས་ནི། བདག་གི་སངས་རྒྱས་ཀྱི་ཞིང་གཅིག་ལ་གང་གའི་ཀླུང་དུ་མའི་བྱེ་མ་སྙེད་ཀྱི། སངས་རྒྱས་
ཀྱི་ཞིང་ཙམ་ཀྱིས་མཐའ་གྲ་ཡངས་པར་ཡོངས་སུ་མ་གྲུ་ཅིང་། སངས་རྒྱས་ཀྱི་ཞིང་དེའི་ཕྱིར་ནི་རིན་པོ་ཆེ་བརྒྱ་སྟོང་འབུམ་ཕག་དུ་མ་ལས་གྲུབ་པ་དང་། རིན་
པོ་ཆེ་བརྒྱ་སྟོང་འབུམ་ཕྲུག་དུ་མས་སྨྲས་པ། སྲིད་པའི་རྩེ་མོའི་ཚེད་ཙམ་དུ་མ་གར་ཀྱི་བར་དུ། བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་
པར་འཚང་བ་རྒྱ་བར་སྨོན་ལམ་བཏབ་པོ། །བཅོམ་ལྡན་འདས་གཞན་ཡང་དག་གིས་སངས་རྒྱས་ཀྱི་ཞིང་དེར། སྟོང་གསུམ་གྱི་སྟོང་ཆེན་པོའི་འཇིག་རྟེན་
གྱི་ཁམས་ཕྱོགས་བཅུའི་ཆད་ཙམ་གྱི་བྱང་ཆུབ་ཀྱི་ཤིང་སྐྱེས་ཏེ། བྱང་ཆུབ་ཀྱི་ཤིང་དེའི་འོད་ཀྱིས་སངས་རྒྱས་ཀྱི་ཞིང་དེ་ཐམས་ཅད་རྒྱས་ཞིང་ཁྱབ་པར་གྱུར་ཅིག་ཅེས་