་རས་པིས་སྱི་རྱིམ་རྱིང་བྱི་ྱ་སི་ི་ྱིད་དི་བི་ི་རི་རིན་པི་མེས་པའི་དེ་པའི་ད་ན་
པ་དེས་ཀྱང་ལེགས་སོ་ཞེས་བྱ་བའི་བསྔགས་པ་ལན་བརྒྱ་སྟོང་དུ་མ་བརྗོད་ནས་དེ་ལ་ཆོས་ཐམས་ཅད་ཀྱི་སྒོ་ཞེས་བྱ་བའི་མདོ་སྡེ་རྒྱ་ཆེར་ཡང་དག་པར་རབ་ཏུ་བསྟན་ཏོ། །མདོ་སྡེ་འདི་
ཡང་དག་པར་བསྟན་པ་ན། སེམས་ཅན་ཚད་མེད་པ་སྙེད་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ངེས་པར་གྱུར་ཏོ། །དེ་ནས་ཡང་འཆི་བའི་དུས་བྱས་སྟོ། །དེ་བཞིན་གཤེགས་
པ་ཚངས་པའི་དབྱེངས་ཤེས་བྱ་བ་དང་ཕྲད་ནས། དེ་བཞིན་གཤེགས་པ་དེ་ལ་ཆོས་ཐམས་ཅད་ཡང་དག་པར་སྤྱད་པ་ཞེས་བྱ་བའི་མདོ་སྡེ་ཡང་དག་པར་ཞུས་པ་དང༌། དེའི་ཚེ་དེ་བཞིན་
གཤེགས་པས་ཀྱང་། ལེགས་སོ་ཞེས་བྱ་བའི་བསྔགས་པ་བརྗོད་ནས། དེ་ལ་ཆོས་ཐམས་ཅད་ཡང་དག་པར་སྤྱོད་པ་ཞེས་བྱ་བའི་མདོ་སྡེ་རྒྱ་ཆེར་ཡང་དག་པར་བསྟན་ཏོ། །མདོ་སྡེ་
འདི་ཡང་དག་པར་བསྟན་པ་ན། སེམས་ཅན་ཚད་མེད་པ་སྟྱེད། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ངེས་པར་གྱུར་ཏོ། །གང་པོ་དགེ་སློང་ཤུ་མ་ཏས། དེ་བཞིན་
དུ་གཅིག་ནས་གཅིག་ཏུ་སངས་རྒྱས་མང་པོ་དང་ཕྲད་ནས་མདོ་སྡེ་མང་པོ་ཞུས་པ་དང་། སེམས་ཅན་ཡོངས་སུ་བཟླས་ནས། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལ་
བཀོད་པ་གང་ཡིན་པ་དེ་དག་ངས་གལ་ཏེ་སྐལ་པ་འམ། བསྐོལ་པ་ལས་ལྷག་པར་བརྗོད་པར་གྱུར་ན་ཡང། སངས་རྒྱས་མང་པོ་དེ་དག་གི་མཚན་དང་། སེམས་ཅན་ཇི་སྙེད་ཅིག།
བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལ་ཡང་དག་པར་བཀོད་པ་དེ་དག་མཐར་ཐུག་པར་མི་འགྱུར་རོ། །གང་པོ་དགེ་སློང་ཤུ་མ་ཏས་ཅི་ཙམ་དུ། །དེ་བཞིན་གཤེགས་