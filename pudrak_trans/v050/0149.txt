༄༅། །འདི་འདྲིའི་ཚུལ་ལ་འཇུག་པ་ནི། །ཨའི་སྒོའི་གཟུངས་སུ་བསྟན། །ཆོས་རྣམས་ཐམས་ཅད་འགག་མེད་པ། །
མའི་ས་ཆོས་ལ་འཇུག་པར་བསྟན། །ཡའི་སྒོའི་གཟུངས་བསྟན་པ། །དེ་ཡང་ལྗོན་པས་ཤེས་པར་གྱིས། །ཆོས་རྣམས་རྣམ་པར་རྟོག་མེད་པ། །དེ་ཡང་ཆོས་ལ་འཇུག་
པར་གསུངས། །ཆོས་ཀུན་འགྱུར་བ་མེད་པ་ཡང་། །ཨ་ནི་ཆོས་ཀུན་སྒོ་མོར་བསྟན། །ཨའི་སྒོའི་གཟུངས་འདི་དག །ལྗོན་པས་འདི་ལྟར་ཤེས་པར་གྱིས། །མི་ཟད་པ་དང་
ཟད་སྨྲས་པ། །ཆོས་ཀུན་མི་ཟད་བརྗོད་བྱ་སྟེ། །སྟོབས་བཅུ་མངའ་བ་ཐམས་ཅད་ཀྱིས། །མི་ཟད་སྒོའི་གཟུངས་སུ་བསྟན། །ཆོས་རྣམས་ཀུན་ལ་སྒོ་མེད་དོ། །དེ་དག་མེད་པས་
སྒོ་མི་འབྱུང་། །འདི་ཡང་གཟུངས་ཀྱི་སྒོ་ཡིན་ཏེ། །ཨ་ལས་བརྟེན་ནས་འཇུག་པར་བྱ། །ཆོས་ཀུན་བསམ་གྱིས་མི་ཁྱབ་ཅེས། །ཡང་དག་ཇི་བཞིན་བདེ་གཤེགས་བསྟན། །
མའི་སྒོའི་གཟུངས་བསྟན་པ། །འདི་ཡང་ལྡོན་པས་ཤེས་པར་གྱིས། །ཆོས་ཀུན་ལུས་མེད་བྱང་ཆུབ་ཅེས། །བློ་ལྡན་རྣམས་ལ་ངས་བསྟན་པ། །འདི་ཡང་གཟུངས་ཀྱི་སྒོ་ཡིན་
ཏེ། །ཡལ་བརྟེན་ནས་འཇུག་པར་བྱ། །ཆོས་རྣམས་འོངས་པ་མེད་པ་སྟེ། །མེད་པས་དེ་དག་འོང་བའད་མེད། །འདི་ཡང་གཟུངས་ཀྱི་སྒོ་ཡིན་ཏེ། །ཨ་ལ་བརྟེན་ནས་
འཇུག་པར་བྱ། །ཆོས་རྣམས་གདགས་པ་མེད་པ་སྟེ། །མེད་པས་དེ་དག་ག་དགས་པ་མེད། །འདི་ཡང་གཟུངས་ཀྱི་སྒོ་ཡིན་ཏེ། །ཨ་ལ་བརྟེན་ནས་འཇུག་པར་བྱ།