སེམས་ཅན་རྣམས་ལ་ཆོས་ཀྱི་སྣང་བ་བྱས་ནས་ཡང་དག་པའི་ལམ་སྔོན་པར་གྱུར་ཅིག་སྙམ་མོ། །མོེའུ་དགལ་དེའི་ཚེ་དེའི་དུས་ན། ལག་པ་གཉིས་བསྲེགས་པར་གྱུར་ཀྱང་ལུས་དང་སེམས་
ལ་འགྱུར་བ་ཅུང་ཟད་ཀྱང་མེད་དོ། །དེ་ཅིའི་ཕྱིར་ཞེ་ན། ལྷག་པའི་བསམ་པ་ལ་གནས་པའི་བྱང་ཆུབ་སེམས་དཔའ་ནི་གཞན་གྱི་དོན་ཡོངས་སུ་གཉེར་བ་ན་ལུས་དང་སྲོག་ལ་ཡང་མངོན་པར་
ཞེན་པ་མེད་པས་སོ། །བསམ་པ་རྣམ་པར་དག་པས་སྦྱིན་བ་ཡོངས་སུ་གཏང་བའི་རྒྱ་དང་རྐྱན་ཀྱིས་དེའི་ལག་པ་ཡང་སྔ་མ་བཞིན་དུ་གྱུར་ཅིང་ནྨ་ཡང་མེད་པར་གྱུར་ཏོ། །ཚོང་པ་རྣམས་ཀྱང་
ལམ་རྙེད་པར་གྱུར་ཏེ། ནམ་ནངས་ནས་དྲང་སྲོང་གྱི་ལག་པ་གཉིས་ལ་མ་ཡང་མེད་པར་མཐོང་བ་དང་། ངོ་མཚར་གྱི་བསམ་པ་སྐྱེས་ནས་འདི་སྙམ་དུ་དྲང་སྲོང་འདི་ནི་རྫུ་འཕྲུལ་གྱི་མཐུ་ཆེན་
པོ་དང་ལྡན་པས་མཚན་མོ་ཐོག་ཐག་ལག་པ་གཉིས་སྒྱུར་ནས། བདག་ཅག་གི་སྣང་བ་བྱས་སྟེ་ལམ་ཡང་དག་པར་བསྟན་ཀྱང་། དེའི་ལག་པ་ཅིག་པ་ཅུང་ཟད་མེད་པས་གདོན་མི་ཟ་བར་འདི་
ནི་སྤྱོད་པ་ཆེན་པོ་སྒྲབ་ཅིང་ཡོན་ཏན་ཆེན་པོ་དང་ལྡན་པ་ཡིན་ནོ་སྙམ་ནས། མེའུ་དགལ་དེའི་ཚེ་ཚོང་པ་རྣམས་ཀྱིས་དྲང་སྲོང་དེ་ལ་འདི་སྐད་ཅེས་སྨྲས་སོ། །དྲང་སྲོང་ཁྱོད་ཀྱིས་མཆོག་ཏུ་དཀའ་བ་
སྤྱོད་པར་གྱུར་པ་ནི་ཤིན་ཏུ་ལེགས་སོ། །དེང་སྤྱོད་པ་འདིས་དངོས་པོ་གང་ཞིག་ཐོབ་པར་སྨོན་ལགས། དྲང་སྲོང་གིས་སྨྲས་པ། ཀྱེ་ཚོང་པ་རྣམས་བདག་ནི་དངོས་པོ་དེས་བླ་ན་མེད་པ་ཡང་དག་
པར་རྫོགས་པའི་བྱང་ཆུབ་ཐོབ་ནས། ཁྱེད་ལ་སྩོགས་པ་འཁོར་བའི་སྡུག་བསྔལ་ལས་བཟླས་སྟེ། ལམ་ལོག་པར་ཞུགས་པའི་སེམས་ཅན་རྣམས་ལ་ཡང་དག་པའི་ལམ་བསྟན་པར་སྨྱོན་