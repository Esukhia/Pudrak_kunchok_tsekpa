༄༅། །དུ་གལ་ཏེ་དེ་ལྟར་ན། འོ་ན་ནི་ལམ་གྱི་འབྲས་བུ་ཡདང་མེད་པར་འགྱུར་རོ་ཞེས་ཟེར་ན་དེ་ལ་འདི་སྐད་དུ་ཁྱོད་ཀྱིས། །གང་ཞིག་ལ་འབྲས་བུ་ཡིན་པར་འདོད་ཅེས་
དྲིས་ཤིག། དེས་གལ་ཏེ་འདི་སྐད་དུ་བདག་ནི་དོན་དམ་པ་ངེས་པར་གྱུར་པ་གང་ཡིན་པ་དེ་ལ་འབྲས་བུ་ཡིན་པར་འདོད་དོ་ཞེས་ཟེར་ན། དེ་ལ་འདི་སྐད་དུ་རྣམ་པར་ངེས་པའི་དོན་དམ་པ་ལ་ནི་སྒྲ་
དང་ཚིག་མེད་ལ། སྐྲ་དང་ཚིག་མེད་པ་ལ་ནི། ངེས་པར་ཡོད་ཅེས་སམ། མེད་ཅེས་བརྗོད་དུ་མེད་པས་ཁྱོད་ཀྱིས་ནི་རྣམ་པར་ངེས་པའི་དོན་དམ་པ་ལ་འབྲས་བུ་ཡིན་པར་འདོད་ལ། རྣམ་པར་ངས་
པའི་དོན་མྣམ་པ་ལ་ནི་སེམས་ཅན་ཡང་མེད། སེམས་ཅན་གྱི་མིང་ཡང་མེད་པས་དེའི་ཕྱིར་ཁྱོད་ཀྱིས་སེམས་ཅན་ཡོད་དོ་ཞེས་གང་སྨྲ་བའི་ཚིག་དེ་དག་ཉིད་ཀྱིས་གཤིག་པ་ཡིན་ནོ་ཞེས་སྨྲོས་ཤིག།
གཞན་ཡང་གླང་པོ་ཆེའི་ལག་དེ་བཞིན་གཤེགས་པའི་བསྟན་པ་ལས། ཆོས་རྣམས་འགག་པ་མེད་པར་གསུངས་པ་ཡང་སྡུག་བསྔལ་ཉེ་བར་ཞི་བར་མཛད་པ་ཡིན་ཏེ། ངས་དེར་ཆོས་རྣམས་
ཀྱི་དེ་ཁོ་ན་ཉིད་ཀྱི་མཚན་ཉིད་རབ་ཏུ་རྟོགས་པས། ཇི་ལྟར་ཐགས་སུ་ཆུད་པའི་ཆོས་རྣམས་སེམས་ཅན་ལ་མངོན་པར་ཞེན་པ་མེད་པ་དང་། རབ་ཏུ་དབེན་པ་དང་སྤོས་པ་མེད་པ་དང་། མངོན་
བར་འདུ་བྱ་བ་མེད་ཅིང་། འབྱུང་བ་མེད་པ་ཉིད་དུ་བསྟན་པ་ཡིན་ནོ། །གླང་པོ་ཆེའི་ལག་གང་གིས་དེ་ལྟར་ངས་བསྟན་པའི་ཆོས་ཀྱི་དོན་ཤེས་པ་དེས་ཅི་ཡོད་པ་དང་། མེད་པའི་ཆེད་དུ་ལས་ཀྱི་
སྤྱོད་པ་སློང་བར་མི་བྱེད་དོ། །གང་གིས་ཡོད་པ་དང་མེད་པའི་ཆེད་དུ་ལས་ཀྱི་སྤྱོད་པ་མི་སློང་བ་དེས། ཇི་ལྟར་སེམས་ཅན་ཡོད་པ་དང་། སེམས་ཅན་མེད་པར་མཐོང་བར་འགྱུར་ཏེ། གླང་པོ་ཆེའི་