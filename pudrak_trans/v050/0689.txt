༄༅། །བུད་མེད་ཚོགས་ཀྱི་ནང་དུ་གནས་པས་བྱང་ཆུབ་དང་། །གྲུབ་བདེ་ཞི་བ་བླ་མེད་གནས་ནི་ཐོབ་མི་ནུས། །དགོན་པར་དགྱེས་པ་རྒྱལ་པས་བྱང་ཆུབ་
བརྙེས་པས་ན། །བདག་ནི་རི་དང་ནགས་ཁྲོད་མཆིས་ཏེ་གནས་པར་བགྱི། །ཡུལ་འཁོར་སྐྱོང་དེ་ནས་རྒྱལ་བུ་གཞོ་ནུ་བསོད་ནམས་ཀྱི་འོད་གཟེར་ཁང་བཟངས་ཀྱི་ནང་ན་
འདུག་བཞིན་དུ། །ཡིད་བྱུང་བ་དང་ལྡན་པའི་སེམས་ཀྱིས་བུད་མེད་དེ་དག་དང་། །ལྷན་ཅིག་འཆག་ཅིང་དེ་སྤྱོད་ལམ་གསུམ་གྱིས་གནས་སོ། །གསུམ་གང་ཞེ་ན། འདི་
ལྟ་སྟེ་འགྲེང་བ་དང་། །འགྲོ་བ་དང་། འདུག་པ་སྟེ། རྩུགས་པ་དང་། གཉིད་ཡོངས་སུ་སྤངས་སོ། །ཁྱང་བའི་སྟོང་དུ་སོང་སྟེ། །སུ་བརྒྱད་ལ་གནས་ནས། །དེ་ནམ་གྱི་གུང་
ལ་བབ་པའི་དུས་ཀྱི་ཚེ། །གནས་གཙང་མའི་རིག་ཀྱིས་ལྷ་རྣམས་སངས་རྒྱས་ཀྱི་བསྔགས་པ་རྒྱ་ཆེར་བརྗོད་ཅིང་། །བར་སྣང་ལས་འགྲོ་བ་དང་། ཆོས་དང་དགེ་འདུན་གྱི་བསྡུགས་
པ་རྒྱ་ཆེར་བརྗོད་ཅིད་འགྲོ་བ་ཐོས་སོ། །ཐོས་ནས་ཀྱང་ཡུལ་འཁོར་སྐྱོང། །རྒྱལ་བུ་གཞོན་ནུ་བསོད་ནམས་ཀྱི་འོད་གཟེར་སྤྲ་ཟིང་ཞེས་བྱེད་པར་གྱུར་ནས་མཆིམ་ཟག་ཅིང་སྐྱོ་བ་
སྐྱེས་ཏེ། །ཐལ་མོ་སྦྱར་ནས། ལྷ་རྣམས་ལ་ཚིགས་སུ་བཅད་དེ་སྨྲས་པ། །ལྷ་རྣམས་སྡུག་བསྔལ་བདག་ལ་ཐུགས་རྗེ་བསྐྱེད་ནས་ནི། །གལ་ཏེ་སྐོ་མི་མཛད་ན་ཆུང་ཞིག་
ཞུ་བར་བགྱི། །སུ་ཡི་ཡོན་ཏན་བརྗོད་ཅིང་བར་སྣང་འདི་ནས་བཞུད། །ཚིག་དེ་ཐོས་ནས་བདག་འདིར་ཡིད་ནི་བདེ་བར་གྱུར། །ཡུལ་འཁོར་སྐྱོང་། དེ་ནས་ལྷ་དེ་དག་གིས་