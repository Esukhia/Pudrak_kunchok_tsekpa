གང་ཅི་འདོད་པ་དེ་ལ་དེ་སྦྱིན་པའི་དུས་ལ་བབ་ཀྱིས། བདག་གིས་འདི་ལྟར་བྱ་སྟེ། གང་དང་གང་ལ་འདི་ལྟར་ཆང་ཡང་བྱིན་ན། གང་འདི་འཁྲུལ་བ་མེད་པའི་སྤྱོད་པ་ལ་དེ་དང་དེ་དག་དྲན་
པ་དང་༑ ཤེས་བཞིན་ཡང་དག་པར་འཛིན་དུ་གཞག་གོ་སྙམ་པའི་འདུ་ཤེས་བསྐྱེད་པར་བྱའོ། །དེ་ཅིའི་ཕྱིར་ཞེ་ན། བསམ་པ་ཐམས་ཅད་ཡོངས་སུ་རྫོགས་པར་བྱེད་པ་ནི། བྱང་ཆུབ་སེམས་
དཔའི་སྦྱིན་པའི་ཕ་རོལ་ཏུ་ཕྱིན་པ་ཡོངས་སུ་སྤྱོད་བ་ཡིན་ནོ། །ཁྱིམ་བདག་དེ་ལྟར་ན་བྱང་ཆུབ་སེམས་དཔའ་ཁྱིམ་པ་གཞན་དག་ལ་ཆང་བྱིན་ན་ཡང་དེ་བཞིན་གཤེགས་པ་རྣམས་ཀྱིས་ཉེས་པར་བརྗོད་
པ་མ་ཡིན་ནོ། །ཁྱིམ་བདག་བྱང་ཆུབ་སེམས་དཔའ་ཁྱིམ་པ་དེས་སླབ་པའི་གཞི་ལྔ་བཟུང་བའི་དགེ་བའི་རྩ་བ་ཡང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ཡོངས་སུ་བསྒོ་བར་བྱའོ། །
དེས་སླབ་པའི་གཞི་ལྔ་པོ་དེ་དག་ཀྱང་ཤིན་ཏུ་བསྲུང་བར་བྱའོ། །གོང་དུ་ཡང་དེས་ཕྲ་མ་མི་བྱ་ཞིང་བྱེ་བ་རྣམས་ཀྱི་སྦམས་བྱའོ། །དེས་དུག་རྩུ་བ་པོ་ཡང་མི་སྨྲ་བར་བྱ་ཞིང་དེས་ངག་འཇམ་པོར་སྨྲ་བ་
དང་༑ ཚིག་གཉེན་པ་དང་། གསོང་པོར་སྨྲ་བར་བྱའོ། །ཚིག་ཁྱལ་བ་ཡང་སྨྲ་བར་མི་བྱ་ཞིང་། དུས་སུ་སྨྲ་བ་དང་། ཡང་དག་པར་སྨྲ་བ་དང་། དོན་སྨྲ་བ་དང་། ཆོས་སྨྲ་བ་དང་། རིགས་པ་སྨ་
པ་དང་། འདུལ་བ་སྨྲ་བ་དང་། ལན་ལེགས་པར་འདེབས་པ་དང་། ཇི་སྐད་སྨྲས་པ་དེ་བཞིན་བྱེད་པར་བྱའོ། །དེས་བཆུབ་སེམས་སུ་མི་བྱ་ཞིང་། སེམས་ཅན་ཐམས་ཅད་ལ་ཕན་པ་དང་།
བྱེད་བར་བསམ་པར་བྱའོ། །གནོད་སེམས་སུ་མི་བྱ་ཞིང་རྟག་ཏུ་བཟོད་པའི་སྟོབས་ཀྱི་གོ་ཅ་བགོ་བར་བྱའོ། །དེས་ཡང་དག་པར་བལྟ་བར་བྱ་ཞིང་ལོག་པ་ཕྱིན་ཅི་ལོག་ཏུ་ལྟ་བ་ཐམས་