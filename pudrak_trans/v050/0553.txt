༄༅། །དག་ཏུ་སོང་སྟེ། ཡང་དངོས་པོ་དེས། དགེ་སློང་མང་པོ་རྣམས་ལ། དེ་བཞིན་གཤེགས་པ་མ་རོགན་འདས་རྗེས་སུ་བསྟན་པ་ཅི་ལྟ་བུ་ཞིག་གིས། སློབ་མ་
རྣམས་ལ་རྗེས་སུ་བསྟན་པ་མཛད། བདག་གིས་ཐོས་པར་གྱུར་ན། ཅི་སྐད་བསྟན་པ་བཞིན་དུ་བསྒུབ་པར་འཚལ་ལོ་ཞེས་སྨྲས་པ་དང་། དགེ་སློང་མང་པོ་རྣམས་ཀྱང་སྔ་མ་བཞིན་དུ་ལན་བཏབ་
པར་གྱུར་ཏོ། །དེ་ནས་དགེ་སློང་ང་མ་ཤི་རིས། དགེ་སློང་མང་པོ་དག་སྤངས་ནས། གཅིག་པུརི་དང་ནགས་ཚལ་དབེན་པའི་གནས་སུ་སོང་ནས། སེམས་རྩེ་གཅིག་ཏུ་ཆོས་ཟབ་མོ་གཉེར་
བ་ལ་འདུན་པར་གྱུར་པ་དང་། དེའི་ཚེ་སྔོན་དེ་བཞིན་གཤེགས་པ་མེ་རོ་གན་འདས་ཉན་ཐོས་རྣམས་ཀྱི་ནང་ན། ཉན་ཐོས་ཆེན་པོ་ཤིན་ཏུ་བརྟན་པ་ཞེས་རབ་ཏུ་བརྟན་པ་ཞེས་རབ་ཏུ་དབེན་པའི་
སྤྱོད་པ་མངོན་པར་བསྒྲུབས་པ། གཅིག་པུ་གཅིག་བུ་དབེན་བར་གནས་པ། འདོད་པ་ཉུང་ཞིང་ཚོག་ཤེས་པ། ཡོངས་སུ་སྤོང་པ་ལ་སེམས་མངོན་པར་སྤྲོབ་བྱ་བ་བྱས་པ། མངོན་པར་
ཤེས་པ་དྲུག་དང་། རིག་པ་གསུམ་དང་ལྡན་པའི་དགྲ་བཅོམ་པ་ཆེན་པོ་ཞིག་བྱུང་བར་གྱུར་ཏེ། ཇི་ལྟར་ད་ལྟར་ངའི་བསྟན་པ་ལས་འོད་སྲུང་ཆེན་པོ་ཇི་ལྟ་བ་བཞིན་ནོ། །དེའི་ཚེ་དགེ་སློང་
ཤིན་ཏུ་བརྟན་པ་ངེས་བདག་ཉིད་གནས་པའི་རི་བུག་གིས་བྲག་ངོས་ལ། ཚིགས་སུ་བཅད་པ་འདི་དག་ཡི་གེར་བྲིས་པར་གྱུར་ཏེ། འདི་ལྟ་སྟེ། འདོད་པའི་རོ་ནི་མྱོང་བའི་ཕྱིར། འཁོར་བ་དག་
ནི་རྒྱུན་མི་གཅོད། དགྲ་ནི་གསོས་ནས་དུར་ཁྲོད་འཇུག། དོན་མེད་སྡུག་བསྔལ་མང་པོ་མྱོད། །ལུས་འདི་མི་གཙང་རོ་དང་འདྲ། །བུ་གུ་ནས་ནི་མི་གཙང་འཇུག། སྲིན་བུ་མི་གཙང་མོས་