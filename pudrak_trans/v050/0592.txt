སུ་གཏོང་བ་ལ་མོས་པར་གྱུར་ཏོ། །དེ་ལྟར་སྦྱིན་བ་བཏང་ཡང་རབ་ཏུ་དགའ་ཞིང་བདེ་བ་ཐོབ་པར་གྱུར་བ་ཡིན་ཏེ། རྒྱུ་དང་རྒྱེན་དེས་ན་དེ་བཞིན་གཤེགས་པ་ནི་སེམས་ཅན་རྣམ་ལ་ཐུགས་
རྗེ་ཆེན་པོ་རབ་ཏུ་མངའ་བ་ཡིན་པར་རིག་པར་བྱའོ། །གཞན་ཡང་མེའུ་དགལ་ངས་མངོན་པར་དྲན་ཏེ། སྔོན་བྱུང་བ་འདས་པའི་དུས་ན། རྒྱལ་པོ་སྟོབས་པོ་ཆེ་ཞེས་བྱ་བ་ཡོན་ཏན་གྱི་མཐུ་
ཆེན་པོ་དང་ལྡན་པ་དགེ་བའི་རྩ་བ་རབ་ཏུ་བསྩགས་པ་ཞིག་བྱུང་ངོ་། །དེའི་ཚེ་རྒྱལ་པོ་སྟོབས་པོ་ཆེ་འདི་སྙམ་དུ་དེང་བདག་གིས་ཅིའི་ཕྱིར་མཆོད་སྦྱིན་ཆེན་པོ་བཤམས་ནས། སེམས་ཅན་རྣམས་
ཚེམ་བར་མི་བྱེད་སྙམ་མོ། །དེ་སྙམ་དུ་བསམས་ནས་མཆོད་སྦྱིན་ཆེན་པོ་བཤམས་ནས། བཟའ་བ་འདོད་པ་ལ་བཟའ་བ། བཏང་བ་འདོད་པ་ལ་བཏུང་བ། གོས་དང་མལ་ཆ་དང་། གསེར་
དང་དངུལ་དང་རིན་པོ་ཆེའི་དངོས་པོ་དང་། ཤིང་རྟ་དང་བཞོན་པ་དང་། ནོར་བུ་དང༌། སྤུག་དང་རྗིའི་སྙིང་པོ་དང་། ཤེལ་དང་། བ་དུ་རུ་དང་། བྱི་ཆུ་དང་། མན་ཤལ་ལས་སྩོགས་པ་རིན་
པོ་ཆེ་དང་། མེ་ཏོག་དང་། སྤོས་དང་། ཕྲེང་བ་དང་། བྱུག་པ་དང་། སྤོས་ཀྱི་མ་དང་། དར་གྱི་ལྡ་ལྡི་དང་། གདུགས་དང་། རྒྱལ་མཚན་དང་། བུ་དང་བུ་མོ་དང༌། བྲན་པོ་དང་པ་ལས་བྱེད་པ་དང་།
རྟ་དང་གླང་པོ་ཆེ་དང་། བ་ལང་དང་། ལུག་དང་། ཞིང་གི་དངོས་པོ་འདོད་པ་དག་ལ་ཡང་ཇི་ལྟེར་འདོད་པ་བཞིན་དུ་དགའ་མགུར་སྦྱར་ནས་ཐམས་ཅད་ཡོངས་སུ་བཏང་ངོ་། །མེའུ་དགལ་
རྒྱལ་པོ་སྟོབས་པོ་ཆེས་དེ་ལྟར་སྦྱིན་བ་རྒྱ་ཆེན་བཏང་བ་དང་། དེའི་ཚེ་བརྒྱ་བྱིན་ལྷའི་དབང་པོ་འདི་སྙམ་དུ་བདག་གིས་ཅིའི་ཕྱིར་རྒྱལ་པོ་འདི་ལ་བར་ཆད་བྱས་ཏེ་འབྲས་བུ་མི་ཐོབ་པར་མི་