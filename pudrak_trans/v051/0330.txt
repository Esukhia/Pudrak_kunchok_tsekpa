བཟླ་བ་དང་། ཐམས་ཅད་མཁྱེན་པ་ཉིད་ཐོབ་པར་བྱ་བ་དང་། སངས་རྒྱས་ཀྱི་ཆོས་ཐམས་ཅད་ཡོངས་སུ་རྫོགས་པར་བྱ་བའི་ཕྱིར། བླ་ན་མེད་པ་ཡང་དག་པར་རྫོགས་པའི་བྱང་ཆུབ་
ཏུ་ཡོངས་སུ་བསྔོའོ། གལ་ཏེ་སྦྱིན་པ་དང་། གཏོང་བ་དང་། རྣམ་པར་གཏོང་བ་དེ་ལ་བསློབ་པའི་ནས་པ་དང་མ་ལྡན་པར་གྱུར་པ་དེ་འདི་ལྟར་ཡང་དག་པར་སློབ་སྟེ། དུས་དུས་
སུ་འམ། ཆུང་ཟད་ཆུང་ཟད་དུ་ཡང་ཆགས་པ་དང་། སེར་སྣ་དང་། སྦྱིན་ལ་བས་འཇིགས་པ་སྤད་པ་དང་། དོར་བ་དང་། བསྩུལ་བར་རྩོལ་ལོ། །འབྱད་དོ། །དུས་དུས་སུ་འམ།
ཆུད་ཟད་ཆུང་ཟད་དུ་སྦྱིན་པ་འམ། གཏོང་བ་འམ་རྣམ་པར་གཏོང་བ་ལ་སློབ་པ་དང་། མངོན་པར་བྱ་བ་དང་། ཡོངས་སུ་རྫོགས་པར་བྱ་བར་རྩོལ་ལོ། །འབུད་དོ། སྲིད་
པ་གཞན་དུ་གྱུར་པ་ནི་ཡང་། ཞུམ་པར་མི་འགྱུར་ཞིང་སྐྱི་ལུགས་པར་མི་འགྱུར་རོ། །ལག་བཟངས་བྱང་ཆུབ་སེམས་དཔའ་རྣམས་ཀྱི་བྱང་ཆུབ་ཏུ་སེམས་བསྐྱེད་པ་དང་།
བྱང་ཆུབ་ཀྱི་སེམས་རྗེས་སུ་དྲན་པ་དང་། བྱང་ཆུབ་ཀྱི་སེམས་བསྒོམས་པ་དང་། བྱང་ཆུབ་ཏུ་སྨོན་ལམ་དང་། བྱང་ཆུབ་ཏུ་སྨོན་ལམ་འདེབས་པ་གང་ཡིན་པ་དེ་ཉིད་དེ་དག་
གི་སྦྱིན་པ་ཆེན་པོ་དང་། གཏོང་བ་ཆེན་ད་དང་། རྣམ་པར་གཏོང་བ་ཆེན་པོ་གྲངས་མེད་ཅིང་དཔག་ཏུ་མེད་པ་ཡིན་ནོ། །དེ་ཅིའི་ཕྱི་ཞེ་ན། འདི་ལྟ་སྟེ། འཇིག་རྟེན་གྱི་ཁམས་སུ་ཟད་
དུ་སེམས་ཅན་ཐམས་ཅད་ལ་དམ་པའི་ཆོས་ཀྱི་ཆར་སྦྱིན་པར་འདོད་པ་དང་། བདུད་རྩིའི་དབྱིངས་ཀྱི་ཆར་གཏོང་བར་འདོད་པ་དང་། དམ་པའི་ཆོས་ཀྱི་ཆར་རྣམས་པ་གཏོང་