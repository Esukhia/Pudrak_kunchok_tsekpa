༄༅། །ནགས་ཁྲོད་དེ་ན་ལྷ་ཞིག་གནས་པར་གྱུར་པ་གང་ཡིན་པདེས་བྱང་ཆུབ་སེམས་དཔའ་དེའི་སེམས་རྟོག་པ་སེམས་ཀྱིས་ཡོངས་སུ་ཤེས་ནས། བྱང་ཆུབ་
སེམས་དཔའ་དེ་ལ་འདི་སྐད་ཅེས་སྨྲས་སོ། །གྲོགས་པོ་ཁྱོད་ཅི་ལྟར་དེ་བཞིན་གཤེགས་པ་བལྟ་བར་བྱའོ། །སྙམ་དུ་རྣམ་པར་རྟོག་པར་བྱེད་པ་གང་ཡིན་པ་དེ་ནི་དེ་བཞིན་གཤེགས་
པའི་སྐྲ་གཟུགས་འདི་ཇི་ལྟར་དེ་བཞིན་དུ་བལྟ་བར་བྱ་ཞིང་། དེ་བཞིན་གཤེགས་པའི་སྐ་གཟུགས་འདི་ཇི་ལྟར་མཐོང་བ་དེ་བཞིན་དུ། དེ་བཞིན་གཤེགས་པ་ཡང་བལྟ་བར་བྱ་
སྟེ། དེ་ལྟ་མཐོང་ན་དེ་བཞིན་གཤེགས་པ་ལེགས་པར་མཐོང་བ་ཡིན་ནོ། །དེ་ནས་བྱང་ཆུབ་སེམས་དཔའ་བརྩོན་འགྲུས་ཆེན་པོ་དེ་འདི་སྙམ་དུ་སེམས་ཏེ། ཅི་ལྟར་དེ་བཞིན་
གཤེགས་པའི་སྐ་གཟུགས་འདི་སེམས་པར་མི་བྱེད་རྣམ་པར་ཤེས་པར་མི་བྱེད་པ་དེ་བཞིན་དུ་ཆོས་ཐམས་ཅད་ཀྱང་སེམས་པར་མི་བྱད། རྣམ་པར་ཤེས་པར་མི་བྱེད་དེ།དེ་བཞིན
གཤེགས་པའི་སྐུ་ཡང་མཚན་ཉིད་དེ་ལྟ་བུ་ཡིན་ནོ། །ཅི་ལྟར་དེ་བཞིན་གཤེགས་པའི་སྐ་གཟུགས་འདི་མིང་དུ་བཏགས་པ་ཙམ་དུ་ཟང་པ་དེ་བཞིན་དུ་ཆོས་ཐམས་ཅད་ཀྱང་མིང་
དུ་བཏགས་ཙམ་དུ་ཟད་ལ། མིང་དེ་ཡང་ངོ་བོ་ཉིད་ཀྱིས་སྟོང་པ་དང་། རང་བཞིན་གྱིས་གཡོ་བ་མེད་པ་ཡིན་ཏེ། དེ་བཞིན་གཤེགས་པའི་སྐུ་ཡང་མཚན་ཉིད་དེ་ལྟ་བུ་ཡིན་ནོ།།
ཅི་ལྟར་དེ་བཞིན་གཤེགས་པའི་སྐ་གཟུགས་འདི་ལ། ཐོབ་པ་མེད་པ་དང་། མངོན་པར་རྟོགས་པ་མེད་པ་དང་། ཤེས་པ་མེད་པ་དང་། མངོན་སུམ་དུ་བྱ་བ་མེད་པ་དང་། འབྲས་བུ་