སྟེ། ཐམས་ཅད་ཀྱང་སེམས་ཅན་རྣམས་ལ་འཚེ་བ་མེད་པ། གནོད་པ་མེད་བ། མཁས་པ་རྣམས་ཀྱིས་གནང་བ་འཕགས་པ་རྣམས་ཀྱིས་རབ་ཏུ་བསྔགས་པར་གྱུར་པ། དེ་ལྟར་ངས་
ཡུན་རིང་པོར་རྟག་པར་སེམས་ཅན་རྣམས་ལ་སྙིང་རྗེའི་བསམ་བ་རབ་ཏུ་བསྐྱེད་དེ། །གཞན་ཡང་མའུ་དགལ་ངས་མདན་བར་དྲན་ཏེ། འདས་པའི་དུས་ཀྱི་ཚེ། ཚོང་དཔོན་ལེགས་པར་རྙེད་
པ་ཞེས་བྱ་བར་གྱུར་པ་ན། རྒྱ་མཚོ་ཆེན་པོར་ཞུགས་ནས་རིན་པོ་ཆེ་ལེན་དུ་སོང་བ་ལས་བདེ་བར་སླར་ལོག་སྟེ། རང་གི་ཡུལ་དུ་ཕྱིན་ནས། གྲོང་ཁྱེར་དུ་ཞུགས་སྟེ་ཁྱིམ་གྱི་སྒོར་ཕྱིན་པ་
་་དང༌། དེའི་ཚེ་གྲོང་ཁྱེར་ན་གནས་པའི་སློངས་མ་པ་མང་པོ་རྣམས་ཀྱིས་དེ་ཡོངས་སུ་བསྐོར་ནས་དེའི་མདུན་དུ་འདི་སྐད་སྨྲས་སོ། །ལེགས་པར་རྙེད་པ་བདེ་བར་བྱོན་ཏམ། སྦྱིན་བདག་ཆེན་པོ་
བདག་ཅག་སློང་བ་མཆིས་ཏེ། གལ་ཏེ་གནང་བར་གྱུར་ན་བདག་ཅག་བསྲུང་བར་འཚལ་ལོ། །མའུ་དགལ་དེའི་ཚེ་ལེགས་པ་རྙེད་པས་སློངས་མེ་པ་དེ་དག་ལ་འདི་སྐད་དུ་ཁྱེད་སངས་
ཤིག་དང་། བདག་ལ་ཅི་བདོག་པ་འཕངས་པ་མེད་པར་སྦྱིན་བར་བྱའོ་ཞེས་སྨྲས་སོ། །དེ་ནས་སློངས་མོ་པ་རྣམས་ཀྱིས་ལེགས་པ་རྙེད་པ་ལ་སྨྲས་པ། ཁྱེད་ཀྱིས་རྒྱལ་མཚོ་ཆེན་པོ་ནས་
རྙེད་པའི་ནོར་རིན་པོ་ཆེ་རྣམས་བདག་ལ་བྱིན་ཅིག་དང་དེས་ན། བདག་ཅག་རབ་ཏུ་བདེ་བར་འགྱུར་རོ། །མོའུ་དགལ་དེའི་ཚེ་ལེགས་པར་རྙེད་པས་ནོར་བུ་རིན་པོ་ཆེ་གཅིག་ཅིག་ཡང་
་གསེར་སྲད་བརྒྱ་སྟོང་དུ་མ་རི་བ་ཕྲག་བརྒྱད་ཅུ་རྙེད་ཀྱིས། རིན་པོ་ཆེ་རྣམས་མ་ལུས་པར་སློངས་མོ་བ་རྣམས་ལ་བྱིན་ཏེ། མའུ་དགལ་ལེགས་པར་རྙེད་པ་དེས་དེ་ལྟར་ནོར་མང་པོ་རྣམས་