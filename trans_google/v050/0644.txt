ལེགས་པར་བཤད་དུ་གསོལ། དེ་སྐད་ཅེས་གསོལ་པ་དང་། བཅོམ་ལྡན་འདས་ཀྱིས་ཚེ་དང་ལྡན་བ། ཡུལ་འཁོར་སྐྱོད་ལེགས་སོ་ལེགས་སོ། །ཡུལ་འཁོར་སྐྱོང་ཁྱེད་སྐྱེ་
 ་བོ་མང་པོ་ལ་ཕན་བའི་ཕྱིར་ཞུགས་པ་དང༌། ཡུལ་འཁོར་སྐོང་ཁྱོད་སྐྱེ་བོ་མང་པོ་ལ་བདེ་བ་དང། ལྷ་དང་མི་རྣམས་ཀྱི་དོན་དང་། ཕན་བ་དང་ད་ལྟར་དང། མ་འོངས་པའི་བྱང་ཆུབ་
སེམས་དཔའ་སེམས་དཔའ་ཆེན་པོ་རྣམས་ཡོངས་སུ་གཟུང་བའི་ཕྱིར། དེ་བཞིན་གཤེགས་པ་ལ་དོན་འདི་འདྲི་བར་སེམས་པ་ནི་ལེགས་སོ། །ཡུལ་འཁོར་སྐྱོང་ཁྱོད་དེའི་ཕྱིར་
ལེགས་པར་རབ་ཏུ་ཉོན་ལ་ཡིད་ལ་ཟུང་ཤིག་དང༌། ངས་ཁྱོད་ལ་བཤད་དོ། །བཅོམ་ལྡན་འདས་ལེགས་སེ་ཞེས་གསོལ་ཏོ། །ཚེ་དང་ལྡན་བ་ཡུལ་འཁོར་སྐྱོང་གིས་བཙོ་
ལྡན་འདས་ཀྱི་ལྟར་མཉན་བ་དང། བཅོམ་ལྡན་འདས་ཀྱིས་དེ་ལ་འདི་སྐད་ཅེས་བཀའ་སྩལ་ཏོ། །ཡུལ་འཁོར་སྐྱོད་བྱང་ཆུབ་སེམས་དཔའ་སེམས་དཔའ་ཆེན་པོ་ཆོས་བཞི་
དང་ལྡན་ན། ཡོངས་སུ་དག་པ་འདི་དག་འཐོབ་བོ། །བཞི་གང་ཞེ་ན་འདི་ལྟ་སྟེ། བསམ་བ་དང་། ལྷག་པའི་བསམ་བས་ནན་ཏན་བྱེད་པ་དང། སེམས་ཅན་ཐམས་ཅད་
ལསེམས་མཉམ་བ་དང་། སྟོང་པ་ཉིད་སྒོམ་བ་དང༌། ཇི་སྐད་སྨྲས་པ་དེ་བཞིན་བྱེད་པ་སྟེ། ཡུལ་འཁོར་སྐྱོང་བྱང་ཆུབ་སེམས་དཔའ་སེམས་དཔའ་ཆེན་པོ་ཆོས་བཞི་པོ་དེ་དག་
དང་ལྡནན་ཡོངས་སུ་དག་པ་འདི་དག་འཐོབ་བོ། །འདི་ལ་འདི་ནི་ཆོས་ཉིད་ཡིན་ཏེ་དེ་ལ་འདི་སྐད་ཅེས་བྱའོ། །བསམ་བ་ཐག་པས་རྟག་ཏུ་མངོན་བརྩོ་ན་བ། །བྱང་ཆུབ་ལམ་