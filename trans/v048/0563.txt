དག་ལས་བྱས་བའི། །སྟན་ནི་བྱེ་བ་ཕྲག་བརྒྱ་ཅུ། །དེའི་སྟེང་དུ་རབ་བརྒྱན་ཏོ། །དེའི་ཚེ་ན་སེམས་ཅན་གྱི། །རྣམ་པ་དག་ནི་ཇི་སྙེད་པ། །སྲིད་པའི་རྩེ་མོ་མན་ཆད་ཀྱང་། །ཐམས་ཅད་དེར་ནི་འདུས་གྱུར་ནས། །
དེ་བཞིན་གཤེགས་པ་དེ་ལ་ནི། །མདོ་སྡེ་འདི་ནི་རབ་ཏུ་ཉན། །ལྷ་དང་ཀླུ་དང་གནོད་སྦྱིན་དང་། །དྲི་ཟའི་ནི་རྒྱལ་པོ་དང༌། །ལྟོ་འཕྲེ་ཆེན་པོ་ལྷ་མ་ཡིན། །དེ་དག་མདོ་སྡེ་འདི་ཐོས་ནས། །རབ་ཏུ་དགའ་བའི་
སེམས་བསྐྱེད་ནས། ཚིགས་སུ་བཅད་པ་བརྒྱ་སྟོང་གིས། །དེ་བཞིན་གཤེགས་པའི་བསྔགས་བརྗོད་པས། །དེ་དག་ཐམས་ཅད་ཀུན་ཀྱིས་ཀྱང་། །བྱང་ཆུབ་ཆེན་པོར་སྨོན་ལམ་བཏབ། །ལྷ་དང་ཀླུ་དང་ལྷ་
མ་ཡིན། །དེ{ས}་ལས་སྩོགས་པ་ཐམས་ཅད་ཀྱང་། །ཡོངས་སུ་དང་པའི་སེམས་ཀྱིས་ནི། །མེ་ཏོག་མན་ད་ར་བ་དང༌། །མུ་ཏིག་རིན་ཅེན་ལས་སྩོགས་པའི། །ཆད་བབ་མཆོད་པ་རབ་ཏུ་བྱས། །དེའི་ཚེ་ན་གཞན་
ཡང་ན། ལྷ་ཆེན་མཐུ་དང་གཟི་ལྡན་པའི། །བྱེ་བ་ཕྲག་ནི་བརྒྱ་ཅུ་སྙེད། མདོ་སྡེ་འདི་ནི་ཐོས་པས་ན། །རབ་ཏུ་དགའ་བའི་སེམས་སྐྱེད་ནས། བྱང་ཆུབ་ཆེན་པོར་སྨོན་ལམ་བཏབ། །མ་འོངས་པའི་དུས་ཀྱིས་ཚེ། །
འོད་ཟེར་འདི་འདྲ་ཐོབ་པར་ཤོག། དེ་བཞིན་གཤེགས་པ་དེས་ཚེ། དེའི་བསམ་པ་ཐུགས་ཆུད་པས། །མ་འོངས་སངས་རྒྱས་འགྲུབ་འགྱུར་ཞེས། །བྱང་ཆུབ་དུ་ནི་ལུང་ཡང་བསྟན། དེས་ཚེ་ན་གཞན་ཡང་ནི། བརྒྱ་བྱིན་
ལྷའི་དབང་པོ་དང་། ཚངས་འཁོར་འཁོར་དང་བཅས་པ་ཡང་། བྱེ་བ་ཕྲག་ནི་བརྒྱ་ཅུ་སྙེད། །འོད་ཟེར་རབ་ཏུ་སྟོན་པའི། །མདོ་སྡེ་འདི་ནི་ཐོས་པས་ན། །རབ་ཏུ་དགའ་བའི་སེམས་བསྐྱེད་ནས། བྱང་ཆུབ་དུ་ནི་སེམས་
ཀྱང་བསྐྱེད། །མ་འོངས་སངས་རྒྱས་འགྲུབ་འགྱུར་ཞེས། །བྱང་ཆུབ་དུ་ནི་ལུང་ཡང་བསྟན། དེའི་ཚེ་ན་གཞན་ཡང་ནི། ཀླུ་ནི་བྱེ་བ་ཁྲག་ཁྲིག་ཕྲག། །བརྒྱ་ཅུ་སྙེད་ནི་འདུས་པ་དག །མདོ་སྡེ་འདི་ནི་ཐོས་པས་ན། །