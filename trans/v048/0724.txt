༄༅། །རྣམས་ཀྱིས་རྗེས་སུ་བསྟན་པ་ཉན་པར་མི་བྱེད་པ་ཞིག་ཡིན་ན་ནི། ལས་དེའི་དབང་གིས་ཡིད་དུ་མི་འོང་བའི་གཟུགས་རྣམས་པ་སྣ་ཚོགས་ཐོབ་
པར་འགྱུར་བས། གལ་ཏེ་ལུས་རིང་ཞིང་སྦོམ་པ་དང་། ཚོ་ཞིང་དཀར་བ་དང་། མཉེན་བ་གང་ཡིན་པ་དེས་མཛེས་པར་གྱུར་ན་ནི། ལུས་ཐུང་ཞིང་ཕྲ་བ་དང་། རིང་ཅིང་གནག་
པ་དང་། རྩུབ་པ་དག་ཐོབ་པར་བྱེད་དོ། གལ་ཏེ་ལུས་ཐུང་ཞིང་ཕྲ་བ་དང་། རིང་ཅིང་གནག་པ་དང་། རྩུབ་པ་གང་ཡིན་པ་དེས་མཛེས་པར་གྱུར་ནས་ནི། ལུས་རིང་ཞིང་
སྦོམ་པ་དང་། ཚོ་ཞིང་དཀར་བ་དང་། ཤིན་ཏུ་མཉེན་པ་དག་ཐོབ་པར་བྱེད་དོ། །གལ་ཏེ་ལུས་ཀྱི་ཡན་ལག་མཐོ་བ་དང་། དམའ་བ་དང་། ཐགས་བཟང་བ་དང་། ཐགས་
ངན་པ་དང་མི་ལྡན་པའི་ལུས་ཡང་དག་པར་ལེན་པར་བྱེད་དོ། །གཞན་ཡང་འོན་པ་དང་། ལོང་བ་དང་། ལྐུགས་{ས་}པ་དང་། རྐ་ལག་འཕྱེ་ཞིང་འགྲོ་བ་དང་། དབང་པོ་རྣམས་
མ་ཚང་བ་དང་། ཚིག་སྨྲ་བ་པ་རྣམས་གཞན་གྱིས་ཉན་པར་མི་འདོད་པ་དང་། ལུས་མི་སྡུག་ཅིང་ཡི་དགས་འདྲ་བར་ཡང་དག་པར་ལེན་པར་འགྱུར་ཏེ། སྡིག་པ་མི་དགེ་བའི་ལས་
ཀྱི་དབང་གིས། ཡིད་དུ་མི་འོང་བའི་ལུས་རྣམས་པ་སྣ་ཚོགས་ལེན་པར་གྱུར་པས། ཕ་མ་དང་ཉེ་བཤེས་རྣམས་ཀྱིས་ཀྱང་མཐོང་བར་མི་འདོད་ན། གཞན་ལྟ་མོས་ཀྱང་ཅི་
དགོས། གལ་ཏེ་ཚེ་རབས་སྔ་མ་ལ་དགེ་བ་བཅུའི་ལས་མངོན་པར་འདུས་བྱས་ཤིང་། སྦྱིན་པ་ལེགས་པར་བཏང་བ་དང་། སེར་སྣ་དང་གཡོ་སྒྱུ་ཡི་བསམ་པ་མེད་པ་དང་།