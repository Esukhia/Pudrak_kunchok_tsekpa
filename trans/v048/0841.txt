དང་ལྡན་པ་ཡིད་ལ་བྱེད་པས། དགའ་བ་དང་མཆོག་ཏུ་དགའ་བ་ཐོབ་ཅིང་འཁོད་པར་གྱུར་ཏོ། །དེ་ནས་བཅོམ་ལྡན་འདས་རྒྱལ་པོའི་ཁབ{ས}་ཀྱི་གྲོང་ཁྱེར་ཆེན་པོར་གཤེགས་ཏེ། །བཅོམ་
ལྡན་འདས་ཀྱི་ཞབས་ཡས་པ་སྒོའི་ཐེམ་པ་ལ་བཞག་མ་ཐག་ཏུ། །དེ་ནས་གྲོང་ཁྱེར་ཐམས་ཅད་ཀྱང་། རྣམས་པ་དྲུག་ཏུ་རབ་ཏུ་གཡོས། ལྷ་དང་མི་ཡི་སིལ་སྙན་བརྒྱ་སྟོང་ཡང་
མ་དགྲོལ་བར་དག་ཕྱུང་། ལྷའི་མེ་ཏོག་གི་ཆར་ཀྱང་རབ་ཏུ་ཕབ་སྟེ། སེམས་ཅན་ལོང་བ་རྣམས་ནི་མིག་གིས་གཟུགས་རྣམས་མཐོང་། །སེམས་ཅན་འོན་པ་རྣམས་ནི་རྣ་བས་
སྒྲ་ཐོས། སེམས་ཅན་སྨྱོས་པ་རྣམས་ནི་དྲན་པ་ཐོབ། སེམས་ཅན་ཡིད་འབྲེལ་བ་རྣམས་ནི་རྩེ་གཅིག་པ་ཐོབ། །སེམས་ཅན་གཅེར་བུ་རྣམས་ནི་གོས་སྙེད། སེམས་
ཅན་དཀྲེས་པ་རྣམས་ནི་ཟས་སྙེད། སེམས་ཅན་དབུལ་པོ་རྣམས་ནི་ནོར་སྙེད་དོ། །དེའི་ཚེ་ན་སེམས་ཅན་གང་ཡང་འདོད་ཆགས་ཀྱིས་གཟིར་བ་མེད་དོ། ཞེ་སྡང་གིས་མ་ཡིན། །
ཕྲ་དོག་གི་མ་ཡིན། སེར་སྣས་མ་ཡིན། ཁོང་ཁྲོ་བས་མ་ཡིན་ནོ། །དེ་ལྟར་ཀྱིས་མ་ཡིན་ནོ། །དེའི་ཚེ་ན། སེམས་ཅན་ཐམས་ཅད་ཀྱང་བྱམས་པའི་སེམས་དང་། །
ཕན་པའི་སེམས་དང་ལྡན་ཞིང་ཕན་ཚུན་དུ་ཕ་མར་འདུ་ཤེས་པར་གྱུར་ཏོ། །དེ་ལ་འདི་སྐད་ཅེས་བྱ་སྟེ། སངས་རྒྱས་སྐྱེས་བུ་སེང་གེ་ཆེ་སྟོབས་ཅུ་གྲོང་ཁྱེར་ནང་དུ་གཤེགས། །
དེའི་མོད་ལ་སྐྱེ་བོ་རྣམས། །བདེ་བ་བརྒྱ་ཆེན་དྲི་མེད་ཐོབ། །ལོང་བ་མི་རྣམས་མཐོང་བར་འགྱུར། །འོན་པས་ཐོས་པའི་མཐུ་དང་ཡང་སྐྱེ། །མྱོས་པ་དག་ནི་དྲན་པ་སྙེད། །