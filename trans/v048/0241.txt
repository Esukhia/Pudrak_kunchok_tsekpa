རྟེན་པའི་རྗེས་སུ་ཐེག་པ་འདིར་ཡང་འདུས་བྱས་ཀྱི་བཀོད་པ་ཐམས་ཅད་རབ་ཏུ་སྟོན་པར་མཛད་དོ། །བློ་གྲོས་མཐའ་ཡས་འཁོར་ལོ་སྒྱུར་པའི་རྒྱལ་པོ་འམ།
ལྷའི་དབང་པོ་བརྒྱ་བྱིན་ནམ། ཚངས་པའི་རྒྱལ་པོ་ཡང་རུང་སྟེ། དེ་དག་ཐམས་ཅད་ནི་ཐེག་པ་ཆེན་པོ་འདི་ལས་བྱུང་ངོ་། །འབྱུང་ངོ་། །འབྱུང་བར་འགྱུར་ཏེ།
འཁོར་ལོ་སྒྱུར་བ་དང་། བརྒྱ་བྱིན་དང་། ཚངས་པའི་འབྱོར་པའི་ས་ལ་གནས་པར་བྱེད་ཀྱང་། འཁོར་བའི་ཉོན་མོངས་པའི་སྔོན་རྣམས་ཀྱིས་གོས་པར་མི་འགྱུར་བས།
འདོད་པ་རྣམས་ཀྱི་ཉེས་དམིགས་རེ་རེ་ནས་འཇལ་བར་བྱེད་ཅིང་། འཇལ་ནས་ཀྱང་ཡོངས་སུ་སྐྱོ་བར་འགྱུར་བས་ངེས་པར་འབྱུང་བའི་ལམ་དུ་རྟོགས་པར་འགྱུར་རོ། །
བློ་གྲོས་མཐའ་ཡས་བྱང་ཆུབ་སེམས་དཔའ་སེམས་དཔའ་ཆེན་པོ་གང་ཐེག་པ་འདི་ལ་ཞོན་པར་བྱེད་པ་གང་ཡིན་པ་དེ་དག་ནི། འཁོར་བར་ལེན་པར་བྱེད་ཀྱང་གནས་
ཐམས་ཅད་དུ་སྐྱོན་ཀྱིས་གོས་པར་མི་འགྱུར་ཞིང་། ཉེས་དམིགས་ཀྱང་མཐོང་ལ་ངེས་པར་འབྱུང་བར་ཡང་རབ་ཏུ་ཤེས་པས། ངས་འདིར་མ་བསྟན་པའི་ཆོས་རྣམས་དང་
བཀོད་པ་གང་ཡིན་པ་དེ་དག་ཀྱང་ཐེག་པ་འདིའི་མཚན་ཉིད་ཀྱི་དབང་གིས་ཆོས་དེ་དག་དང་། བཀོད་པ་དེ་དག་ཀྱང་རབ་ཏུ་རྟོགས་ནས་བླ་ན་མེད་པ་ཡང་དག་པར་རྫོགས་
པའི་བྱང་ཆུབ་ལ་རབ་ཏུ་གཞོལ་བར་འགྱུར་རོ། །དེ་ནས་དེའི་ཚེ་བཅོམ་ལྡན་འདས་ཀྱིས་ཚིགས་སུ་བཅད་དེ་བཀའ་སྩལ་པ། ཐེག་ཆེན་བླ་ན་མེད་པའི་ཐེག །ཐེག་པ་འདི་ནི་བསམ་མི་