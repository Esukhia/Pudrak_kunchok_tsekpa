༄༅། །ཤིན་ཏུ་བརྟན་པར་གང་གནས་པ། །བྱང་ཆུབ་སེམས་དཔའ་བོ་ལྡན་དག། །གལ་ཏེ་བྱིན་ཀྱིས་མ་བརླབས་ན། །གོ་ཆ་ཆེན་པོ་འདི་བགོས་པ། །འདེག་པའི་
འོས་སུ་མི་འགྱུར་རོ། །སངས་རྒྱས་བྱང་ཆུབ་སེམས་དཔའ་རྣམས། །རྫུ་འཕྲུལ་སྟོབས་ཀྱིས་བྱིན་བརླབས་པས། །སེམས་ཅན་དང་ནི་ས་ཆེན་པོ། །བརྟེན་འདེག་འོས་སུ་
གྱུར་པ་ཡིན། །{ཆོ་}གོ་ཆ་ཆེན་པོ་གང་བགོས་པ། །སེམས་ཅན་འཚེ་བ་མི་བྱེད་པས། །གོ་ཆ་དག་ནི་གོང་ན་མེད། །ཐེག་པ་དག་གིས་གཞོལ་བར་བྱ། །གོ་ཆ་ཆེན་པོ་གང་
བགོས་པ། །སེམས་ཅན་གནོད་པ་མི་བྱེད་པས། །གོ་ཆ་དག་ནི་བསམ་མི་ཁྱབ། །ཐེག་པ་དག་གིས་གཞོལ་བར་བྱ། །གོ་ཆ་ཆེན་པོ་གང་བགོས་པ། །སེམས་ཅན་དག་
ལ་ཁོན་མི་འཛིན། །སེམས་ཅན་ནད་ནི་བསལ་བའི་ཕྱིར། །ཐེག་པ་དག་གིས་གཞོལ་བར་བྱ། །ལམ་མཆོག་དག་ནི་ཕུན་ཚོགས་པ། །བླ་མེད་མཆོག་ཏུ་སྦྱོར་བས་ན། །མི་
འཚེ་ཁོན་འཛིན་མེད་པ་དང་། །གནོད་པ་མི་བྱེད་ཡང་དག་གནས། །ཤེས་རབ་ཆེན་པོའི་གོ་བགོས་ཏེ། །ཤེས་རབ་བསྡོ་བའི་ཐེག་ཞོན་པ། །གོ་ཆ་འཛིན་པར་མི་འགྱུར་བས། །
བསྔོ་བའི་ནང་ན་མཆོག་ཏུ་འགྱུར། །བྱང་ཆུབ་སེམས་དཔའ་སྐྱབས་བྱེད་པ། །ཤེས་རབ་སྣང་བ་ལ་གནས་ཏེ། །ཤེས་རབ་ཆོས་རྣམས་རབ་བརྟགས་པས། །བླ་ན་མེད་
པར་གཞོལ་བར་བྱེད། །བྱང་ཆུབ་སེམས་དཔའི་ལམ་མཆོག་དང་། །གོ་ཆ་དང་ནི་ཐེག་ཆེན་དག །ཤེས་རབ་འོད་ལས་བྱུང་བས་ན། །དེ་ཕྱིར་སེམས་ནི་རྣམ་པར་དག །ཕ་