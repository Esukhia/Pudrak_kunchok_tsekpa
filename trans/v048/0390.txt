ཁྱོད་ཀྱི་ཆོས་རྣམས་ཐམས་ཅད་ནི། །ཆོས་ཀྱི་དབྱིངས་སུ་འཇུག་པར་ལྟོས། །ཆོས་རྣམས་ཆོས་དབྱིངས་མཚུངས་པས་ན། །ཚུལ་ནི་ཀུན་ཀྱང་མཉམ་པ་ཡིན། །གཞན་ཡང་
ཆོས་ཀྱི་དབྱིང་ས་རྣམས་ནི། །ཆོས་རྣམས་ཀུན་ཏུ་འཇུག་པར་ལྟོས། །ཆོས་དབྱིངས་ཆོས་ལ་མཚུངས་པས་ན། །ཚུལ་ནི་ཀུན་ཀྱང་མཉམ་པ་ཡིན། །ཆོས་ཀྱི་དབྱིངས་རྣམས་ལ་ཡང་
ནི། །ཐམས་ཅད་ཆོས་སུ་ལྟ་མི་བྱེད། ཆོས་ཀྱི་དབྱིངས་ལ་མ་གཏོགས་པར། །ཆོས་རྣམས་སུ་ཡང་ལྟ་མི་བྱེད། །ཆོས་རྣམས་{སུ་}ཐམས་ཅད་ཀུན་ལ་ཡང་། །ཆོས་ཀྱི་དབྱིངས་སུ་ལྟ་
མི་བྱེད། །ཆོས་རྣམས་མ་གཏོགས་གུད་ན་ཡང་། །ཆོས་ཀྱི་དབྱིངས་སུ་ལྟ་མི་བྱེད། །ཁམས་ནི་རྣམ་པ་སྣ་ཚོགས་དང༌། །ཆོས་ཀྱི་དབྱིངས་ནི་སྣ་ཚོགས་ཉིད། །ཆོས་འདུས་
རྣམས་ནི་རྟོགས་པས་ན། །ཐབས་མཁས་གནས་པ་ཅི་ཡང་མེད། །དུས་དང་གནས་ནི་ཐམས་ཅད་དུ། །སྣ་ཚོགས་ངོ་བོ་འདུས་པ་ཡང་། །གནས་པ་མེད་ཅིང་རྟེན་པ་མེད། །
བླང་བར་བྱ་བ་ཅི་ཡང་མེད། །འདུས་པ་ཐ་དད་ངོ་བོ་ཉིད། །རྣམ་པར་རྟོག་དང་མི་རྟོག་པ། །དེ་ལ་གཉིས་ཡོད་མ་ཡིན། །བློ་དང་ལྡན་པས་མཉམ་པར་མཐོང༌། །འདུས་པ་གཅིག་
ནི་ཤེས་པའི་ཕྱིར། །འདུས་པ་མང་པོ་ཤེས་པར་འགྱུར། །འདུས་པ་མང་པོ་ཤེས་པའི་ཕྱིར། །འདུས་པ་གཅིག་ཀྱང་ཤེས་པར་འགྱུར། །འདུས་པ་དང་ནི་མ་འདུས་དང་། །རང་བཞིན་
གཅིག་དང་ཐ་དད་དང་། བསྟེན་པར་མི་བྱེད་རྟོག་མི་བྱེད། །འཛིན་པ་མེད་ཅིང་ཞེན་པ་མེད། །ཆོས་རྣམས་ཐམས་ཅད་དེ་དག་ལ། །འདུས་པ་མེད་པར་རྟོགས་པས་ན། །འདུས་པ་