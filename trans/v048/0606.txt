༄༅། །མཉམ་རྒྱས་ཕྱག་ནི་པུས་མོ་འདས། །མིའི་སེང་གེ་ངོ་མཚར་ཁྱད་པར་འཕགས། །ཅི་སླད་འཛུམ་པ་བསྟན་མཛད་བཤད་དུ་གསོལ། །སྐུ་ལ་འོད་ཟེར་དཔག་མེད་
རབ་བཀྱེ་ཞིང་། །ཁ་དོག་གྱ་ནོམ་རབ་ཞི་རྟག་གསལ་བ། །རྣམ་དག་ཐུགས་ནི་རྟག་ཏུ་རྒྱུན་མི་འཆད། །མདོ་སྡེ་ཚད་མེད་པ་དག་སྟོན་པར་མཛད། །རྟག་དང་ཆད་པ་དག་ལས་གནས་པ་ཡིན། །
དེ་འདྲའི་ཆོས་ནི་བསྒྲུབས་པར་འགྱུར་མ་ལགས། །བདག་གིས་མཐའ་ལྟ་རྣམས་ནི་རབ་སྤངས་ན། །བཅོམ་ལྡན་རྣམ་དག་སྐུ་ནི་མྱུར་ཐོབ་འགྱུར། །ལྷ་རྔ་འབྲུག་སྒྲ་གསུང་ནི་ཀུན་གྲགས་ཤིང་། །
ཀ་ལན་ཏུ་ཀའི་དབྱངས་སྙན་རབ་ཏུ་གསལ། །ལྷའི་གླུ་སྒྲ་བརྒྱ་སྟོང་མང་ལྡན་པ། །ཅི་སླད་འོད་ཟེར་བཀྱེ་བ་བཤད་དུ་གསོལ། །འདྲེན་པས་གསུང་ཅིག་དུ་ནི་ཆོས་བསྟན་པས། །འཆལ་
པའི་ཚུལ་ཁྲིམས་ཅན་དག་རྒྱུན་ཡང་འཆད། །དེ་བཞིན་གཤེགས་པས་དབྱངས་རབ་གང་གསུངས་པ། །དེ་ཀུན་ཟབ་ཅིང་ངོ་མཚར་ཆོས་ལགས་སོ། །ཁྱུ་མཆོག་སྨིན་མཚམས་འོད་ཟེར་
རབ་བཀྱེ་བས། །སངས་རྒྱས་ཞིང་ནི་བརྒྱ་སྟོང་གསལ་བས་མཛད། །སྦྱིན་མཆོག་དག་ནི་ཁ་དོག་མཐོན་མཐིང་འདྲའ། །གཙུག་ཏོར་མཚན་ནི་ནམ་མཁའི་ལྷས་མི་མཐོང་། །ཚེམས་
དཀར་གཏམས་པ་བཞི་བཅུ་དག་དང་ལྡན། །དཔེར་ན་རིན་ཆེན་ཆུ་ཤེལ་དག་དང་མཚུངས། །དགེ་བའི་འཕྲིན་ལས་ཚད་མེད་དག་ལས་སྐྱེས། །ཅི་སླད་འཛུམ་པ་བསྟན་མཛད་བཤད་
དུ་གསོལ། །དེ་བཞིན་གཤེགས་པ་ཡོན་ཏན་རྫོགས་པའི་སྐུ། །ཁ་དོག་དམ་པ་དཔག་མེད་ཕུན་ཚོགས་ཤིང་། །འོད་ཟེར་རྣམ་དག་ངོ་མཚར་རབ་བཀྱེ་བས། །ཅི་སླད་འཛུམ་པ་