སྐུ་གསེར་གྱི་མདོག་ཅན། མཚན་སུམ་བཅུ་རྩ་གཉིས་དང་། དཔེ་བྱེད་བཟང་པོ་བརྒྱད་ཅུས་ཡོངས་སུ་བརྒྱན་པ་མཐོང་བ་དང་། རབ་ཏུ་དགའ་ནས་ཤིན་ཏུ་དང་བའི་དད་པ་སྐྱེས་
པར་གྱུར་ཏོ། །སྐུ་བསིལ་ནས་ན་བཟའ་མནམས་པ་དང་། དེས་བཅོམ་ལྡན་འདས་ཀྱི་ཞབས་གཉིས་ལ་འགོ་བོས་ཕྱག་བྱས་ནས། འདི་སྐད་དུ་དེང་བདག་ཅག་གི་བསོད་
ནམས་ཀྱི་ཞིང་མཆོག་དམ་པ་ལ་མཆོད་པ་ཅུང་ཟད་བགྱིས་པ་འདི་དགེ་བའི་རྩ་བས་མ་འོངས་པའི་དུས་ན། བཅོམ་ལྡན་འདས་འདི་དང་ཐ་དད་པའི་མེད་པའི་གསེར་གི་ཁ་དོག་
ཅན་གྱི་ལུས་ཐོབ་པར་གྱུར་ཅིག །ཇི་ལྟར་བཅོམ་ལྡན་འདས་འདིའི་གཅུང་འདོད་པའི་ཡུལ་མངོན་པར་ཞེན་ཅིང་ཆགས་པ་ལས། མཐུས་ཡོངས་སུ་བཟླས་སྟེ། ཤིན་ཏུ་མཐར་
ཐུག་པའི་མྱ་ངན་ལས་འདས་པ་ལ་གཞོལ་བར་འགྱུར་བ་དེ་བཞིན་དུ། བདག་ཀྱང་མ་འོངས་པའི་དུས་ན། ང་དེ་བཞིན་གཤེགས་པའི་བཅུང་དུ་གྱུར་ནས། གསེར་གྱི་
མདོག་ཅན་གྱི་ལུས་ཐོབ་པར་གྱུར་ཏེ། འདི་ལྟར་བདག་འདོད་པའི་ཡུལ་ལ་མངོན་པར་ཞེན་ཅིང་ཆགས་པར་གྱུར་ན། ཡང་མཐུས་སྲེད་པའི་ཆུ་བོ་ཟབ་མོ་ལས་ཡོངས་སུ་
བཟླས་ཏེ། མྱ་ངན་ལས་འདས་པའི་བདེ་བ་ལ་གཞོལ་བར་གྱུར་ཅིག་ཅེས་སྨོན་ལམ་བཏབ་པོ། །དགེ་སློང་དག་ཁྱེད་ཀྱིས་དེའི་ཚེ། དེའི་དུས་ན་རྒྱལ་པོ་གཉེན་ལྡན་
གྱི་ནུ་བོ་འདོད་པ་ལ་མངོན་པར་ཞེན་པར་གྱུར་པ། དེ་གཞན་ཡིན་སྙམ་དུ་སེམས་ན། དེ་ལྟར་མི་བལྟ་སྟེ། དེ་ནི་དགེ་སློང་དགའ་བོ་འདི་ཉིད་ཡིན་ནོ། །འདིས་སྔོན་འདས་