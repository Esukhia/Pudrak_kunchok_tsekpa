པ་འདི་དག་ཇི་སུམ་བཅུ་རྩ་གསུམ་གི་ལྷའི་རིས་ནས་སུམ་བཅུ་རྩ་གསུམ་པའི་ལྷ་རྣམས། བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་
མི་འཁྲུགས་པ་ལ་ལྟ་བ་དང་། ཕྱག་བྱ་དང་། བསྙན་བཀུར་བྱ་བ་དང་། ཆོས་ཉན་པའི་ཕྱིར་ལྷགས་པའི་ལྷ་རྣམས་ཡིན་ནམ། འོན་ཏེ་འདི་མ་ཡིན་སྙམ་མོ། །དེ་ནས་ལྷའི་དབང་པོ་བརྒྱ་བྱིན་
འདི་སྙམ་དུ་སེམས་ཏེ། འདི་དག་ནི་ལྷ་ཡིན་ཏེ་དམ་པའི་ཆོས་ཉན་པའི་ཕྱིར་མིའི་ཆ་ལུགས་དང་། རྟགས་འཛིན་ཅིང་། བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་
པར་རྫོགས་པའི་སངས་རྒྱས་མི་འཁྲུགས་པའི་སྤྱན་སྔ་ན་འཁོད་དོ། །དེ་ཅིའི་ཕྱིར་ཞེ་ན། བདག་གིས་སྔན་ཆད་མི་རྣམས་ལ་འདི་ལྟ་བུའི་མཛེས་པ་དང་། དཔལ་དང་སྐལ་པ་བཟང་
པོ་ཕུན་སམ་ཚོགས་པ་དག་ལན་འགའ་ཡང་མ་མཐོང་མ་ཐོས་པའི་ཕྱིར་རོ་སྙམ་མོ། །དེ་ནས་བཅོམ་ལྡན་འདས་ཀྱིས་རྫུ་འཕྲུལ་དེ་དག་སླར་བསྡུས་སོ། །དེ་ནས་བཅོམ་ལྡན་འདས་
ཀྱིས་འཁོར་བཞི་པོ་དེ་དག་དང་། འདོད་པ་ན་སྤྱོད་པ་དང་། གཟུགས་ན་སྤྱོད་པའི་ལྷའི་བུ་དེ་དག་ཐེ་ཚོམ་དང་བཅས། ཡིད་གཉིས་དང་བཅས་པར་ཐུགས་སུ་ཆུད་ནས། ལྷའི་དབང་པོ་
བརྒྱ་བྱིན་ལ་བཀའ་སྩལ་པ། ཀོའུ་ཤིག་ཀ་གང་དག་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་མ་འཁྲུགས་པའི་སངས་རྒྱས་ཀྱི་ཞིང་
དུ་སྐྱེས་པའི་མི་འདི་དག་ནི་ལྷའི་ཉེ་བར་སྤྱོད་པ་དང་། ཡོངས་སུ་སྤྱོད་པ་དག་དང་ལྡན་པ་ཡིན་ནོ། །དེ་ནས་ལྷའི་དབང་པོ་བརྒྱ་བྱིན་འདི་སྙམ་དུ་སེམས་ཏེ། །མི་གང་དག་གིས་སངས་རྒྱས་ཀྱང་