༄༅། །དེ་བཞིན་གཟུགས་ཀྱི་ངོ་བོ་ཉིད། །ཡི་གེ་བརྗོད་བྱ་མ་ཡིན་པས། །ཕྱོགས་ཀྱང་ཡོད་པ་མ་ཡིན་ལ། །སེམས་ཀྱིས་ཀྱང་ནི་ཕྱིན་མི་འགྱུར། །ཆོས་དེ་ལ་
ནི་དགའ་བ་མེད། །ཞེ་སྡང་ལ་ཡང་གནས་པ་ཡིན། །རི་རྒྱལ་བཞིན་དུ་མི་གཡོ་བས། །བརྗོད་པ་མེད་ཀྱང་དམིགས་སུ་མེད། །ཀུན་འཛིན་ཡང་དག་ཡོད་མ་ཡིན། །བདག་ཀྱང་ཡོད་པ་མ་ཡིན་
ཏེ། གལ་ཏེ་བདག་ནི་རང་བཞིན་སྟོང་། །ཀུན་འཛིན་ཡང་ནི་ཡོད་མི་འགྱུར། །ཀུན་འཛིན་རང་བཞིན་སྟོང་ཡིན་ན། །བྱིས་པས་ཡོད་པར་རབ་ཏུ་བརྟགས། །ཡང་དག་མ་ཡིན་བརྟགས་པས་
ན། མ་ཐོས་པར་ཡང་མྱ་ངན་སྐྱེད། །གང་ཞིག་འདོད་དང་ཀུན་འཛིན་དག །སྟོང་པ་ཉིད་དུ་རྣམ་རྟོག་པ། །རྟོག་པ་གཉིས་པོ་དེ་དག་ཀྱང་། །མཐར་ནི་གང་ཡང་དམིགས་མི་འགྱུར། །གལ་ཏེ་སྟོང་
ཉིད་སྟོང་རྟོགས་ན། །ཀུན་འཛིན་དག་ཀྱང་ཡོད་མི་འགྱུར། །བྱང་ཆུབ་ཡན་ལག་བར་དག་དང་། །ཏིང་འཛིན་དག་ཀྱང་སྟོང་པ་ཡིན། །གང་ཞིག་ཀུན་འཛིན་སྟོང་ཉིད་དང་། །ཏིང་འཛིན་དག་གི་བར་
དག་དང་། །རབ་ཏུ་རྟོགས་པར་གྱུར་ན་ནི། །མིག་ཀྱང་རབ་ཏུ་རྟོགས་པར་འགྱུར། །གང་ཞིག་མིག་ནི་ཟད་པའི་མཐའ། །ཡང་དག་ཅི་བཞིན་རབ་རྟོགས་ན། །ཀུན་འཛིན་སྒོ་ནི་གང་ཡིན་པ། །མཐར་ནི་
ཡོངས་སུ་རྫོགས་པར་བྱེད། །གང་ཞིག་མིག་ནི་སྐྱེ་བའི་མཐའ། །ཡང་དག་ཅི་བཞིན་རབ་རྟོགས་ན། །ཀུན་འཛིན་སྒོ་ནི་གང་ཡིན་པ། །མཐར་ནི་ཡོངས་སུ་རྫོགས་པར་བྱེད། །གང་ཞིག་མིག་ནི་
མཐའི་རྣམས། །ཡང་དག་ཅི་བཞིན་རབ་རྟོགས་ན། །ཀུན་འཛིན་སྒོ་ནི་གང་ཡིན་པ། །མཐར་ནི་ཡོངས་སུ་རྫོགས་པར་བྱེད། །གང་ཞིག་མིག་ནི་རབ་དབེན་པ། །ཡང་དག་ཅི་བཞིན་རབ་རྟོགས་ན། །ཀུན་