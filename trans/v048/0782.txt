༄༅། །བར་འགྱུར་ཏེ། འདི་ནི་ཕྱོགས་གཅིག་གི་དབང་དུ་བྱས་ཏེ་བསྟན་ཏོ། །དགའ་བོ་ཞག་བདུན་ཕྲག་སུམ་ཅུ་བརྒྱད་པ་ལ་ནི། མའི་མངལ་ནས་མ་ཏོག་སྡུད་པ་
ཞེས་བྱ་བའི་རླུང་འབྱུང་སྟེ། རླུང་དེས་མངལ་ན་གནས་པ་དེ་། ལུས་བསྒྱུར་ནས་ཐུར་དུ་ཕྱོགས་ཤིང་ལག་པ་གཉིས་བརྐྱང་ནས། སྐྱེ་བའི་གནས་ཀྱི་སྒོ་ལོགས་སུ་ཕྱོགས་པར་བྱེད་དོ།།
གཞན་ཡང་དེའི་ཚེ་ཁ་ཐུར་དུ་ལྟ་བ་ཞེས་བྱ་བའི་རླུང་འབྱུང་སྟེ། ལས་ཀྱི་སྟོབས་ཀྱི་རླུང་དེས་མངལ་ན་གནས་པ་བུས་པས། འགོ་ན་ཐུར་དུ་ལྟ་ཞིང་། རྐང་པ་གཉིས་ནི་གྱེན་དུ་ཕྱོགས་
པར་བྱས་ནས། སྐྱེ་བའི་གནས་ཀྱི་སྒོ་ནས་འབྱུང་བར་བྱེད་དོ། །དགའ་བོ་གལ་ཏེ་མངལ་ན་གནས་པ་དེ། ཚེ་རབས་སྔ་མ་ལ་སྡིག་པ་མི་དགེ་བའི་ལས་མངོན་པར་འདུས་བྱས་ཤིང་།
གཞན་གྱི་མངལ་དུ་ལྟུང་བར་འགྱུར་བའི་ལས་བྱས་པ་ཤིག་ཡིན་ན་ནི། རྒྱུ་དང་རྐྱེན་དེས་མངལ་ནས་འབྱུང་བའི་ཚེ། རྐ་ལག་ལོག་ཅིང་སྣོལ་མར་གྱུར་ནས། བསྒྱུར་མི་ནུས་པས་མའི་
མངལ་དེ་ཉིད་དུ་འཆི་བའི་དུས་བྱེད་པར་འགྱུར་རོ། །དེའི་ཚེ་ཤེས་པ་དང་ལྡན་པའི་བུད་མེད་དམ། སྨན་པ་མཁས་པས་མར་དང་། འབྲུ་མར་འཇམ་པ་འམ། ཤིང་ཤལ་མ་ལའི་ཤུན་
པའི་ཁུ་བ་འམ། གཞན་ཡང་དངོས་པོ་འཇམ་པོ་དག་གིས་ལག་པ་བསྐུས་ནས་ལག་པའི་སོར་མོས་གྲི་རྣོན་པོ་བླངས་ཏེ། སྣབས་ཕྱི་ས་དང་འདྲ་ཞིང་མཆོག་ཏུ་དྲི་མི་ཞིམ་པ། སྐྱུག་བྲོ་
བའི་འདམ་ཁུང་། སྲིན་བུའི་རིགས་བརྒྱ་སྟོང་ཚད་མེད་པ་རྟག་ཏུ་གནས་པ། མི་གཙང་བའི་ཁུ་བ་རྟག་ཏུ་འཛག་པ། ཁུ་བ་དང་ཁྲག་རླང་རྣམས་རུས་ཞིང་མྱགས་པ། མཐོང་