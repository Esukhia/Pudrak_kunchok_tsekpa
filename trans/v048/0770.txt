༄༅། །པ་སྲ་ཞིང་བརྟན་པར་བྱེད་དོ། །ཞག་བདུན་པ་དེ་ཉིད་ཀྱི་ཚེ་མའི་མངལ་ནས་གཞན་ན་ཡང་ཀུན་ནས་སྒོ་ཞེས་བྱ་བའི་རླུང་འབྱུང་ནས། རླུང་དེས་
མངལ་གྱི་གནས་བུས་ནས་རྒྱས་པར་བྱེད་དེ། དཔེར་ན་རྐྱལ་པ་བུས་པ་རྒྱས་པར་གྱུར་པ་ཇི་ལྟ་བ་བཞིན་ནོ།། །།བམ་པོ་གཉིས་པ།།
།། ༈ །། །དགའ་བོ་ཞག་བདུན་ཕྲག་བཅུ་གཅིག་པ་ལ་ནི་མའི་མངལ་ནས་བུ་ག་
སྣང་བ་ཞེས་བྱ་བའི་རླུང་འབྱུང་སྟེ། རླུང་དེས་མངལ་ལ་རེག་པར་གྱུར་པ་ན། མངལ་ཁོང་དུ་བྱེད་པས་བུ་ག་དགུ་པོ་དག་རབ་ཏུ་སྣང་བར་འགྱུར་ཏེ། གལ་ཏེ་མ་འགྲོ་བའམ། འགྲེང་བའམ། 
འདུག་པའམ། ཉལ་བའམ། ལས་དག་བྱས་པར་གྱུར་ན། དེའི་ཚེ་རླུང་དེས་ཁྱིལ་པ་ཉིད་ཀྱིས་ཁོང་སྟོང་དུ་གྱུར་ནས། བུ་ག་རྣམས་མཐར་གྱིས་ཆེ་བར་བྱེད་དོ། །གལ་ཏེ་རླུང་དེ་སྟེང་གི་ཕྱོགས་
སུ་སོང་ན་ནི། སྟེང་གི་བུ་ག་འབྱིན་པར་བྱེད་ལ། གལ་ཏེ་འོག་གི་ཕྱོགས་སུ་སོང་ན་ནི། འོག་གི་བུ་ག་འབྱིན་པར་བྱེད་དེ། འདི་ལྟ་སྟེ། དཔེར་ན་འགར་བ་འམ། དེའི་སློབ་མས་སྦུད་པས་
བུས་པས་ན། སྟེང་དང་འོག་དུ་རླུང་རྒྱུ་ཞིང་། རླུང་གི་བྱ་བ་བྱས་ནས། འགག་པར་གྱུར་པ་ཇི་ལྟ་བ་བཞིན་ནོ། །དགའ་བོ་ཞག་བདུན་ཕྲག་བཅུ་གཉིས་པ་ལ་མའི་མངལ་ན་ཡོན་པོའི་སྒོ་ཞེས་
བྱ་བའི་རླུང་འབྱུང་སྟེ། རླུང་དེས་མངལ་བུས་པས། གཡས་གཡོས་ཀྱི་ནང་གྲོལ་གྱི་རྒྱུ་མ་རྣམས་འབྱིན་པར་བྱེད་དོ། །འདི་ལྟ་སྟེ་དཔེར་ན་པད་མའི་རྩ་བ་བཞིན་དུ་ལུས་ལ་བརྟེན་ཏེ་