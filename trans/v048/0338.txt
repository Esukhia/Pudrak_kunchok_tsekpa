༄༅། །ཆོས་ཇི་སྙེད་ཐོས་པ་རྣམས་རབ་ཏུ་སེམས་ཤིང་མི་བརྗེད་པ་དང་། ཡོན་ཏན་ཚད་མེད་པ་རྣམས་ནན་ཏན་བརྩོན་འགྲུས་ཀྱིས་མངོན་པར་བསྒྲུབ་པར་
འགྱུར་ཏེ། དེ་བཞིན་གཤེགས་པས་དུས་གསུམ་དུ་གསུངས་པའི་ཡང་དག་པའི་ཆོས་རྣམས་སེམས་ཅན་རྣམས་ལ་རྣམ་པ་སྣ་ཚོགས་སུ་རབ་ཏུ་ཕྱེ་སྟེ་སྟོན་པར་གྱུར་ཅིག་ཅེས་
ཀྱང་སྨོན་ལམ་བཏབ་བོ། །དེ་ནས་སྨོན་ལམ་བཏབ་ནས་ཀྱང་བསྐལ་པ་ཡང་དག་པར་རྒྱལ་བ་ལས་བྱུང་བའི་དེ་བཞིན་གཤེགས་པ་ཇི་སྙེད་པ་དེ་དག་རེ་རེ་ལ་ཡང་རིམ་འགྲོ་དང་མཆོད་
པ་བྱས་ནས། དེ་བཞིན་གཤེགས་པ་དེ་དག་གི་དུས་དང་པོར་གསུངས་པའི་ཆོས་ཡང་དག་པ་མངོན་སུམ་དུ་གསུངས་པ་དང་། དུས་བར་མར་གསུངས་པའི་ཆོས་ཡང་དག་པ་དང་།
དུས་ཐ་མར་གསུངས་པའི་ཆོས་ཡང་དག་པ་རྣམས་ཀྱང་མ་ལུས་པར་ཡང་དག་པར་གཟུང་ནས། སེམས་ཅན་བྱེ་བ་ཁྲག་ཁྲིག་བཞི་ཁྲི་བརྒྱད་སྟོང་སྙེད་ཡོངས་སུ་སྨིན་པར་བྱས་པས།
བླ་ན་མེད་པ་ཡང་དག་པར་རྫགས་པའི་བྱང་ཆུབ་ལ་རབ་ཏུ་གཞོར་བར་བྱས་ས། །སེམས་ཅན་ཚད་མེད་པ་སྙེད་ཐབས་མཁས་པས་བཏུལ་ཏེ། ཉན་ཐོས་དང་རང་སངས་རྒྱས་ཀྱི་
ཐེག་པ་ལ་རབ་ཏུ་བཀོད་དོ། །བསྐལ་པ་དེ་ལས་ནང་གི་{མ}ཐ་མར་དེ་བཞིན་གཤེགས་པ་ཀློག་གི་འོད་ཅེས་བྱ་བ་བྱུང་སྟེ། དགེ་སློང་དཔའ་བོ་སྡེས་དེ་བཞིན་གཤེགས་པ་གློག་གི་འོད་ལས་
ཆོས་ཡང་དག་པར་གསུངས་པ་ཐོས་པས་མི་སྐྱེ་བའི་ཆོས་ལ་གཟོད་པ་ཐོབ་པར་གྱུར་ཏེ། དེ་བཞིན་གཤེགས་པ་གློག་གི་འོད་ཀྱིས་ཀྱང་། དཔའ་བོའི་སྡེ་ཁྱོད་མ་འོངས་པའི་དུས་ན།