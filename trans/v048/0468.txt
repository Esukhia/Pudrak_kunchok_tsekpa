༄༅། །དྲང་པོའི་རང་བཞིན་ཅན་ཡིན་ཏེ། །དེ་ནི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམས་ཀྱི་བྱང་ཆུབ་ལ་ཡང་མངོན་པར།
ཡིད་ཆེས། དེ་བཞིན་གཤེགས་པ་རྣམས་ཀྱི་ཡེ་ཤེས་སྐད་ཅིག་གཅིག་ལ་དུས་གསུམ་དང་ལྡན་པ་ལ་ཡང་མངོན་པར་ཡིད་ཆེས། དེ་བཞིན་གཤེགས་པའི་སྙིང་པོ་དགའ་བ་མེད་པ་
དང་། འཆི་བ་མེད་པ་དང་། ཟད་པ་མེད་པ་དང་། འགོད་པ་མེད་པ་དང་། འཆད་པ་མེད་པ་ལ་ཡང་མངོན་པར་ཡིད། ཆེས་ཡང་དག་པའི་མཐའ་དང་། ཆོས་ཀྱི་དབྱིངས་དང་།
ཐམས་ཅད་ཤེས་པ་ཉིད་དང་། རྣམས་པ་ཐམས་ཅད་མཁྱེན་པ་ཉིད་དང་། སྟོབས་རྣམས་དང་། སངས་རྒྱས་ཀྱི་ཆོས་མ་འདྲིས་པ་རྣམས་ལ་ཡང་མངོན་པར་ཡིད་ཆེས། དེ་བཞིན་
གཤེགས་པ་རྣམས་ཀྱི་དབུའི་གཙུག་གཏོར་བལྟར་མི་མཐོང་བ་ལ་ཡང་མངོན་པར་ཡིད་ཆེས། དེ་བཞིན་གཤེགས་པ་རྣམས་ཀྱི་སྐྱེས་བུ་ཆེན་ཆེན་པོའི་མཚན་སུམ་ཅུ་རྩ་གཉིས་
གྱིས་རྒྱུན་དང་། དཔེ་བྱད་བཟང་པོ་བརྒྱ་ཆུ་ཕུན་སུམ་ཚོགས་པ་དང་། འོད་འདོམ་གང་བ་ཉིད་ལ་ཡང་མངོན་པར་ཡིད་ཆེས། ཉན་ཐོས་ཀྱིས་བཤད་པ་འམ། རང་སངས་རྒྱས་ཀྱིས་
བཤད་པ་འམ། བྱང་ཆུབ་སེམས་དཔའས་བཤད་པ་འམ། དེ་ལས་གཞན་བ་དྲང་སྲོང་ཆེན་པོ་དག་གིས་སྨྲས་པ། ལེགས་པར་བཤད་པ་ལ་ཡང་མངོན་པར་ཡིད་ཆེས། འཇིག་རྟེན་
འདི་དང་འཇིག་རྟེན་ཕ་རོལ་ལ་ཡང་མངོན་པར་ཡིད་ཆེས། དགེ་སྦྱོང་དང་བྲམ་ཟེ་ཡང་དག་པར་སོང་བ་རྣམས་དང་། ཡང་དག་པར་ཞུགས་པ་དག་ལེ་ཡང་མངོན་པར་ཡིད་ཆེས