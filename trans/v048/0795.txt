ཉལ་བའི་སྤྱོད་ལམ་བཞི་པོ་དག་ཀྱང་སྡུག་བསྔལ་ཡིན་བས། གལ་ཏེ་རྟག་ཏུ་འགྲོ་ཞིང་འགྲེང་བ་དང་། འདུག་པ་དང་། ཉལ་བར་མ་གྱུར་ན་ཡང་། སྡུག་བསྔལ་མྱོང་
ཞིང་བདེ་བ་མྱོང་བར་བྱེད་དོ། །གལ་ཏེ་རྟག་ཏུ་འགྲེང་ཞིང་འགྲོ་བ་དང་། འདུག་པ་དང་། ཉལ་བར་མ་གྱུར་ཏམ། གལ་ཏེ་རྟག་ཏུ་འདུག་ལ། འགྲོ་བ་དང་། འགྲེང་བ་དང་།
ཉལ་བར་མ་གྱུར་ཏམ། གལ་ཏེ་རྟག་ཏུ་ཉལ་ལ། འགྲོ་བ་དང་། འགྲེང་བ་དང་། འདུག་པར་མ་གྱུར་ན་ཡང་ཐམས་ཅད་སྡུག་བསྔལ་མི་བཟད་པ་མྱོང་ཞིང་། བདེ་
པ་ཐོབ་པར་མི་འགྱུར་བས། དགའ་བོ་འདི་དག་ཐམས་ཅད་ནི་སྡུག་བསྔལ་མ་སྤངས་ནས། སྡུག་བསྔལ་ཡོངས་སུ་གཉེར་བར་བྱེད་པ་ཡིན་པས། སྡུག་བསྔལ་ཁོ་ན་
སྐྱེ་ཞིང་། སྡུག་བསྔལ་ཁོ་ན་འགག་པར་འགྱུར་བས། འདུ་ཤེས་རྣམས་ཀྱི་རྒྱུ་དང་རྐྱེན་རྒྱུན་ཆད་པ་མེད་པར་འབྱུང་བར་འགྱུར་ཏེ། དེ་བཞིན་གཤེགས་པས་འདི་དག་
ཐུགས་སུ་ཆུད་པའི་ཕྱིར། སེམས་ཅན་རྣམས་ཀྱི་འཁོར་བའི་ཆོས་འདུ་བྱེད་རྣམས་ནི་མི་རྟག་ཅིང་ཡང་དག་པའི་མཐར་ཕྱིན་པ་མ་ཡིན་པས། རྣམ་པར་འགྱུར་བའི་ཆོས་
ཅན། ཡིད་བསྟན་དུ་མི་རུང་བས། མཆོག་ཤེས་པ་ཡོངས་སུ་བཙལ་ནས། ཤིན་ཏུ་སྐྱོ་བ་བསྐྱེད་དེ། ནན་ཏན་བརྩོན་འགྲུས་ཀྱིས་རྣམ་པར་གྲོལ་བ་ཡོངས་སུ་གཉེར་བར་
བྱའོ། །ཞེས་གསུངས་པ་ཡིན་ནོ། །དགའ་བོ་བདེ་འགྲོར་སྐྱེས་པའི་སེམས་ཅན་སྐྱེ་གནས་མི་གཙང་བ་དག་ཏུ། སྡུག་བསྔལ་མི་བཟད་པ་ཡང་དག་པ་མ་ཡིན་པ་རྣམ་པ་སྣ་ཚོགས་