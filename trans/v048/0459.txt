ཅད་ཡང་དག་པར་ཆད་པ་སྟེ། འོང་བ་མེད་ཅིང་འགྲོ་བ་མེད་པ་ཡིན་ནོ། །དེ་ནས་བདུད་སྡིག་ཅན་གྱིས་ཚེ་དང་ལྡན་པ་ཤ་ར་དྭ་ཏིའི་བུ་ལ་འདི་སྐད་ཅེས་སྨྲས་སོ། །བཙུན་པ་ཤ་ར་དྭ་
ཏིའི་བུ་དེ་བཞིན་གཤེགས་པ་ཅི་ཞི་ག་ལ་གནས་པ་ཡིན། ཚེ་དང་ལྡན་པ་ཤ་ར་དྭ་ཏིའི་བུས་སྨྲས་པ། སྡིག་ཅན་དེ་བཞིན་དེ་གཤེགས་པ་ནི་འཁོར་བ་མཉམ་པ་ཉིད་ལ་གནས་པ་ཡིན་ནོ། །
མྱ་ངན་ལས་འདས་པ་རློམ་སེམས་མེད་པ་ལ་གནས་པ་ཡིན་ནོ། །ལྟ་བའི་རྣམ་པ་ཐམས་ཅད་ཀྱི་ངོ་བོ་ཉིད་མཚན་ཉིད་ལ་གནས་པ་ཡིན་ནོ། །ཉོན་མོངས་པ་ཐམས་ཅད་ཀྱི་གནས་
ལ་གནས་པ་ཡིན་ནོ། །ཆོས་ཐམས་ཅད་ཀྱི་ཡང་དག་པ་ཇི་ལྟ་བའི་རྩ་བའི་གནས་ལ་གནས་པ་ཡིན་ནོ། །འདུས་བྱས་དང་འདུས་མ་བྱས་གཉིས་སུ་མེད་པའི་གནས་ལ་གནས་པ་
ཡིན་ནོ། །གནས་ཐམས་ཅད་མི་གནས་པ་ལ་གནས་པ་ཡིན་ཏེ། སྡིག་ཅན་དེ་བཞིན་གཤེགས་པ་ནི་དེ་ལྟ་བུ་ལ་གནས་པ་ཡིན། ཚེ་དང་ལྡན་པ་ཤ་ར་དྭ་ཏིའི་བུས་ཀྱང་བདུད་སྡིག་ཅན་ལ་
འདི་སྐད་ཅེས་སྨྲས་སོ། །སྡིག་ཅན་བྱང་ཆུབ་ག་ལས་བསྩལ་བར་བྱ། བདུད་ཀྱིས་སྨྲས་པ། བཙུན་ཤ་ར་དྭ་ཏིའི་བུ་བྱང་ཆུབ་ནི་འཇིག་ཚོགས་ལ་ལྟ་བའི་རྩ་བ་ལ་གནས་པ་དང་། 
མ་རིགས་པ་དང་སྲིད་པའི་སྲེད་པའི་ཀུན་ཏུ་སྦྱོར་བ་དང་། ཕྱིན་ཅི་ལོག་གིས་ཀུན་ནས་དཀྲིས་པ་དང་། སྒྲིབ་པ་དང་ཆོང་པ་དག་ལས་བཙལ་བར་བྱའོ། །སྨྲས་པ་སྡིག་ཅན་ཁྱོད་
ཅི་ལ་བསམས་ཏེ་དེ་སྐད་སྟོན། །སྨྲས་པ་བཙུན་པ་ཤ་ར་དྭ་ཏིའི་བུ་ཆོས་དེ་དག་ཡང་དག་པ་ཇི་ལྟ་བ་བཞིན་དུ་རྟོགས་པ་གང་ཡིན་པ་དེ་ཉིད་བྱང་ཆུབ་ཡིན་པའི་ཕྱིར་རོ། །བསྟན་