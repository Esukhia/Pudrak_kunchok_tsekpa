རྒྱལ་ཁེངས་པ་དང་། །སྦྱིན་དང་ཚུལ་ཁྲིམས་བཟོད་དང་བརྩོན་འགྲུས་དང་། །བསམ་གཏན་ཤེས་རབ་དག་ཀྱང་དེ་བཞིན་ནོ། །དེ་ནས་བཅོམ་ལྡན་འདས་ཀྱིས་ཟླ་འོད་གཞོན་ནུར་གྱུར་
པའི་སེམས་ཀྱི་རྟོགས་པ་ཐུགས་ཀྱིས་མཁྱེན་ནས། འཛུམ་པ་མཛད་དེ། འོད་ཟེར་གསེར་གྱི་ཁ་དོག་ལྟ་བུ་རབ་ཏུ་བཀྱེའོ། འོད་ཟེར་དེས་ཀྱང་སངས་རྒྱས་ཀྱི་ཞིང་ཚད་མེད་དཔག་ཏུ་མེད་པ་
རྣམས་སྣང་བར་བྱས་ཏེ། འཇིག་རྟེན་གྱི་ཁམས་དེ་དག་དུ་ཕན་པ་དག་བྱས་ནས། བཅོམ་ལྡན་འདས་ལ་ལན་གསུམ་བསྐོར་བ་བྱས་ཏེ། དེ་བཞིན་གཤེགས་པའི་གཙུག་ཏོར་ཉིད་དུ་ཐིམ་
པར་གྱུར་ཏོ། དེ་ནས་དེའི་ཚེ་བྱང་ཆུབ་སེམས་དཔའ་བྱམས་པ་འདུག་པའི་སྟན་ལས་བླངས་ནས། བླ་གོས་ཕྲག་པ་གཅིག་དུ་གཟར་ཏེ། པུས་མོ་གཡས་པའི་ལྷ་ང་ས་ལ་བཙུགས་ནས། བཅོམ་
ལྡན་འདས་ཀྱི་ཞབས་ལ་མགོ་བོས་ཕྱག་འཚལ་ཏེ། གུས་པས་ཐལ་མོ་སྦྱར་ནས་། ཚིགས་སུ་བཅད་པ་འདི་དག་གིས་མངོན་པར་བསྟོད་དོ།། བཅོམ་ལྡན་འདས་ལ་ཞུ་བ་ཞུས། །འབྲུག་དང་
སེང་གེ་སྒྲ་སྒྲོགས་ཤིང་། །ཀ་ལ་པིང་ཀའི་སྒྲ་ཕྱུང་ནས། །ཆོས་རྔ་ཆེན་པོའི་སྒྲ་འབྱིན་པ། ཅིའི་སླད་དུ་འཛུམ་པ་མཛད། ཉི་མ་སྟོང་པས་ཁྱད་པར་འཕགས། རྣམ་དག་སྒྲ་རབ་དག་དང་ལྡན། ཡོན་
ཏན་ངོ་མཚར་རབ་ཏུ་མངའ། །ཅི་སླད་འོད་ཟེར་འགྱེད་པར་མཛད། །སྦྱིན་དང་ཚུལ་ཁྲིམས་བཟོད་བརྩོན་འགྲུས། །བསམ་གཏན་ཤེས་རབ་རབ་བརྒྱན་པས། །ཐམས་ཅད་དག་ནི་ཡོངས་རྫོགས་པ།།
ཅི་སླད་འོད་ཟེར་འགྱེད་པར་མཛད། །དེ་བཞིན་གཤེགས་པ་དབྱངས་མཉན་པས། །ངག་རྩུབ་རྣམས་ནི་རབ་ཏུ་སྤངས། །སེམས་ཅན་ནད་ནི་ལེགས་གསོ་བ། །ཅི་སླད་འོད་ཟེར་