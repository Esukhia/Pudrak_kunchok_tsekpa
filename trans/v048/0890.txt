༄༅། །རྣམ་པར་སྤོང་པ་དང་། མི་སྨད་པར་འགྱུར་བ་དང་། གཞན་ཕྱིར་རྒོལ་བ་དང་། མི་འཛ་བ་རྣམས་ཀྱིས་མི་ཚུགས་པར་འགྱུར་བ་དང་། ལྷ་དང་བཅས་པའི་
འཇིག་རྟེན་གྱིས་ཕྱག་བྱ་བར་འགྱུར་བ་སྟེ། ཤ་རིའི་བུ་བཞི་པོ་དེ་དག་ནི། ང་རྒྱལ་བཅོམ་པའི་བྱང་ཆུབ་སེམས་དཔའི་ཕན་ཡོན་ནོ། །ཤ་རིའི་བུ་བཞི་པོ་འདི་དག་ནི་ཕྲ་དོག་དང་སེར་སྣ་དང་ཡོངས་
སུ་སྤངས་པའི་བྱང་ཆུབ་སེམས་དཔའི་ཕན་ཡོན་ཏེ། བཞི་གང་ཞེ་ན་འདི་ལྟ་སྟེ། དེ་སྟོང་བའི་སེམས་ལ་མི་རྨོངས་པ་དང་། མུ་གེ་འབྱུང་དུས་ན་སྦྱིན་བདག་དུ་འགྱུར་བ་དང་། དེ་ཚུལ་ཁྲིམས་
དང་ལྡན་པ་འོངས་ནས། ཁྲིམ་གྱི་སྒོ་བར་མི་འགྱུར་བ་དང་། དེའི་སྟོང་བ་དང་། ལེན་པ་ལ་སུ་ཡང་ཕྲ་དོག་མི་བྱེད་པ་དང་། ཤ་རིའི་བུ་བཞི་པོ་དེ་དག་ནི་ཕྲག་དོག་དང་སེར་སྣ་ཡོངས་
སུ་སྤངས་པའི་བྱང་ཆུབ་སེམས་དཔའི་ཕན་ཡོན་ནོ། །ཤ་རིའི་བུ་བཞི་པོ་འདི་དག་ནི་ཕ་རོལ་འབྱོར་པ་ལ་དགའ་བའི་བྱང་ཆུབ་སེམས་དཔའི་ཕན་ཡོན་ཏེ། བཞི་གང་ཞེ་ན། འདི་ལྟ་སྟེ།
བདག་གིས་སེམས་ཅན་འདི་དག་བཟུང་སྟེ། བདག་འདི་དག་གི་ཆེད་དུ་གོ་ཆ་དགོས་ནས། འདི་ལ་བདེ་བ་སྦྱར་བར་བྱ་བ་ཡིན་ན། སེམས་ཅན་འདི་དག་རང་གི་མཐུས་སྒྲུབ་པའི་ལོངས་སྤྱོད་
ཀྱིས་བདེ་བར་འཚོ་བའོ་ཞེས་དགའ་བ་བསྙེད་པ་དང་། དེའི་ལོངས་སྤྱོད་རྒྱལ་པོ་དང་། རྐུན་པོ་དང་། མེ་དང་། ཆུ་ལ་སོགས་པ་དང་། བགོ་སྐལ་ལ་སྤྱོད་པ་མི་འཛའ་བ་རྣམས་ཀྱིས་མི་
འཕྲོགས་པར་འགྱུར་བ་དང་། བདག་གི་ཚེ་བུ་ཕུན་སུམ་ཚོགས་པ་དང་། གཡོག་འཁོར་ཕུན་སུམ་ཚོགས་པ་དང་། ལོངས་སྤྱོད་ཕུན་སུམ་ཚོགས་པ་བསྙེད་པ་དེའི་ཚེ། དེ་ལ་རྒྱལ་པོ་ཡང་