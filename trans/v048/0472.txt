༄༅། །སྲིད་པའི་རླན་གྱིས་ཡོངས་སུ་བརླན་པས། སྲེད་པར་ཉིང་མཚམས་སྦྱོར་བར་འགྱུར་བ་སྟེ། རིགས་ཀྱི་བུ་མདོར་ན་ཡིད་ཀྱི་ལས་འཁྲུལ་འཁོར་གྱིས་
འཕངས་ནས། འཁོར་བའི་འཁོར་ལོས་ཡོངས་སུ་འཁྱམ་པར་འགྱུར་བ་དེ་ནི་ཡིད་ཀྱི་གནས་ངན་ལེན་ཅེས་བྱའོ། །དེ་དེ་ལྟར་ལུས་དང་གང་དང་སེམས་ཀྱི་གནས་
ངན་ལེན་དང་བྲལ་བས་ན། མཁན་པོ་ལ་སྟོན་པའི་འདུ་ཤེས་སྐྱེད་པ་དང༌། སློབ་དཔོན་ལ་མཁས་པའི་འདུ་ཤེས་སྐྱེད་པ་དང་། ཚངས་པ་མཚུངས་པར་སྤྱོད་
པ་རྒན་རབས་དང་། བར་མ་དང་གསར་བུ་རྣམས་ལ་ཞེས་དང་བཅས་པ་དང་གུས་པ་དང་བཅས་པར་འགྱུར་ཞིང་། དེ་གཅིག་པུ་དབེན་པར་གནས་ནས། འདི་
སྙམ་དུ་སེམས་ཏེ། འདི་ལྟར་བདག་སེམས་ཅན་ཐམས་ཅད་བསྒྲལ་བའི་ཕྱིར་བརྩོན་པ་དང་། སེམས་ཅན་ཐམས་ཅད་དགྲོལ་བའི་ཕྱིར་བརྩོན་པ་དང་།
སེམས་ཅན་ཐམས་ཅད་དུལ་བ་དང་། །ཞི་བ་ལ་དགོད་པའི་ཕྱིར་བརྩོན་པར་བྱེད་པ་ན་བདག་ཉིད་མ་དུལ་བ་དང་མ་ཞི་བ་དང་མ་བསྲུངས་པ་དང་། མ་བཏུལ་བ་ནི་
བདག་གི་ཆ་མ་ཡིན་པས། བདག་གིས་ཅི་ནས་ཀྱང་བདག་མ་མཐོང་བ་ཙམ་གྱིས་སེམས་ཅན་རྣམས་འདུལ་བར་འགྱུར་བ་དང་། དེ་བཞིན་གཤེགས་པ་རྣམས་ཀྱི་བཀའ་བཞིན་
བྱེད་པར་འགྱུར་བ་དང་། ལྷ་དང་ཀླུ་དང་གནོད་སྦྱིན་དང་དྲི་ཟ་ལ་སྩོགས་པ་དག་ཡིད་རངས་པར་འགྱུར་བ་དེ་ལྟར་བྱས་ཤིང་། དེ་ལྟར་བསྒྲུབ་པར་བྱ་སྟེ། དེ་ལྟར་བརྩོན་འགྲུས་བཙམ་