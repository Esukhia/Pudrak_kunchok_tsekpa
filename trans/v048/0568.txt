༄༅། །དེས་ནི་མདོ་སྡེ་འདི་ལ་མོས་པར་འགྱུར། གང་ཞིག་མིག་གི་རབ་དབེན་དེ་དག་ལ། རྟག་ཏུ་རྨོངས་ཤིང་ཁོང་དུ་མ་ཆུད་པ། དེ་ནི་སྐྱེ་བོ་སྤྱོད་པར་ལྷུང་བ་ན། དེས་ནི་མདོ་སྡེ་འདི་ལ་
མོས་མི་འགྱུར། །གང་ཞིག་མིག་གི་རབ་དབེན་དེ་དག་ལ། རྟག་པར་ཁོང་དུ་ཆུད་ཅིང་རྨོངས་པ་མེད། དེ་ནི་སྐྱེ་བོ་སྤྱོད་དང་བྲལ་བས་ན། །དེས་ནི་མདོ་སྡེ་འདི་ལ་མོས་པར་འགྱུར། གང་ཞིག་མིག་གི་
འགྲོ་འོང་མེད་པ་ལ། རྟག་ཏུ་རྨོངས་ཤིང་ཁོང་དུ་མ་ཆུད་པ། དེ་ནི་སྐྱེ་བོ་སྤྱོད་པར་ལྷུང་བས་ན། དེས་ནི་མདོ་སྡེ་འདི་ལ་མོས་མི་འགྱུར། གང་ཞིག་མིག་གི་འགྲོ་འོང་མེད་པ་དག་། །རྟག་པར་ཁོང་དུ་ཆུད་ཅིང་
རྨོངས་མེད་པ། དེ་ནི་སྐྱེ་བོ་སྤྱོད་དང་བྲལ་བས་ན། དེས་ནི་མདོ་སྡེ་འདི་ལ་མོས་པར་འགྱུར། གང་ཞིག་མིག་ལ་བདག་མེད་མ་རྟོགས་ནས། མིག་ཟང་ངོ་བོ་ཉིད་ལ་རྟག་རྨོངས་པས། དེས་ནི་སྐྱེ{ས}་བོ་སྤྱོད་པར་ལྷུང་བས་ན།
དེ་ནི་མདོ་སྡེ་འདི་ལྟ་མོས་མི་འགྱུར། གང་ཞིག་མིག་ལ་བདག་མེད་པར་རྟོགས་ནས། མིག་ཟང་ངོ་བོ་རྟག་ཏུ་རྟོགས་གྱུར་བས། དེ་ནི་སྐྱེ་བོའི་སྤྱོད་དང་བྲལ་བས་ན། དེས་ནི་མདོ་སྡེ་འདི་ལ་མོས་པར་འགྱུར།
གང་ཞིག་མིག་ལ་བདག་མེད་མ་རྟོགས་ནས། བཟོད་པའི་གནས་ལ་རྟག་ཏུ་རྨོངས་གྱུར་བ། དེ་ནི་སྐྱེ་བོའི་སྤྱོད་པར་ལྷུང་བས་ན། དེས་ནི་མདོ་སྡེ་འདི་ལ་མོས་མི་འགྱུར། གང་ཞིག་མིག་ལ་བདག་མེད་
རབ་རྟོགས་ནས། བཟོད་པའི་གནས་ནི{ས}་རབ་ཏུ་རྟོགས་འགྱུར་བ། དེ་ནི་སྐྱེ་བོའི་སྤྱོད་དང་བྲལ་བས་ན། དེས་ནི་མདོ་སྡེ་འདི་ལ་མོས་པར་འགྱུར། གང་ཞིག་མིག་ཟང་ངོ་བོ་རབ་རྟོགས་ལ། དེ་ནི་མི་གནས་ཚུལ་
ཁྲིམས་གྲུབ་མི་ནུས། མི་གནས་ཚུལ་ཁྲིམས་མངོན་པར་མི་སྒྲུབ་པས། དེས་ནི་མདོ་སྡེ་འདི་ལ་མོས་མི་འགྱུར། གང་ཞིག་མིག་ཟང་ངོ་བོར་རབ་རྟོགས་པ། དེས་ནི་མི་གནས་ཚུལ་ཁྲིམས་སྒྲུབ་པར་ནུས། མི་