བདག་གི་མིང་ནི་ཐོས་པར་བྱ། །བདག་གིས་བདག་ལ་ལུང་བསྟན་ཏེ། །སངས་རྒྱས་འགྱུར་བར་དོགས་པ་མེད་། །བདག་གིས་ལྷག་བསམ་རྣམ་པར་དག །བདག་དབང་འདི་ན་
འདྲེན་པ་རྣམས། །ལུས་དང་ངག་གི་ལས་རྣམས་ཀྱང་། །རྣམ་པ་ཀུན་ཏུ་བདག་གིས་སྦྱང་། །ཡིད་ཀྱི་ལས་ཀྱང་སྦྱང་བར་བྱ། །མི་དགེ་བའི་ལས་ནི་སྤྱད་མི་བྱ། །མ་འོངས་
དུས་ན་སངས་རྒྱས་ཏེ། །འཇིག་རྟེན་མགོན་དུ་གྱུར་ཞེ་ན། །བདེན་པ་དེས་ན་ས་འདི་ཡང་། རྣམ་པ་དྲུག་ཏུ་གཡོས་གྱུར་གཅིག །བདག་གིས་བདེན་ཚིག་གང་བརྗོད་པ། །
མ་ནོར་ཡང་དག་སྨྲ་ཤེས་ན། །བདེན་པ་དེས་ནི་མཁའ་དབྱིངས་ལས། །སིལ་སྙན་དག་གི་སྒྲ་སྒྲོགས་ཤོག །བདག་ལ་གལ་ཏེ་གཡོ་མེད་ཅིང་། །དེ་བཞིན་ཐ་བ་མེད་ཅེ་ན། །
མན་ད་ར་བའི་མེ་ཏོག་བཟང་། །བདེན་པ་དེས་ནི་ཆར་དུ་ཕོག །ཡང་དག་དོན་དུ་ངེས་པ་ཡི། །ཚིག་བདེན་དེ་སྐད་བརྗོད་པ་དེ། །ཕྱོགས་བཅུ་མཐའ་ཡས་ཐམས་ཅད་ཀྱི། །
བྱེ་བའི་ཞིང་རྣམས་རབ་ཏུ་གཡོས། །དེ་ཡིད་མོད་ལ་མཁའ་དབྱིངས་ནས། །སིལ་སྙན་བྱེ་བའི་སྒྲ་ཡང་བྱུང་། །མེ་ཏོག་མན་ད་ར་བ་དག །མི་འགྲེང་བདུན་སྲིད་བབ་པར་འགྱུར། །
རྒྱལ་པོ་དེའི་རྗེས་བརླབས་ཏེ། །སྲོག་ཆགས་བྱེ་བ་ཉི་ཤུ་ཡི། །འདྲེན་པར་བདག་ཅག་འགྱུར་སྨོད་ཅེས། །ཡིད་དུ་འོང་བའི་སྒྲ་ཡང་སྒྲགས། །དེ་ལྟར་སྲོག་ཆགས་བྱེ་བ་ཁྲག །
ཉི་ཤུ་པོ་རྣམས་ཐམས་ཅད་ཀྱང་། །རྒྱལ་པོ་མཆོག་གི་རྗེས་སློབ་ཅིང་། །བྱང་ཆུབ་མཆོག་ཏུ་ཞུགས་པར་འགྱུར། །རིགས་ཀྱི་བུ་དེའི་ཚེ་དེས་དུས་ན། འཁོར་ལོས་སྒྱུར་བའི་རྒྱལ་པོ་