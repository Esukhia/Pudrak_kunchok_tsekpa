༄༅། །པ་འམ། སྟེང་དང་འོག་དང་། ཐ་མ་ཞེང་ཆེ་ཆུང་མི་མཉམ་པ་འམ། མཐོན་དམན་མི་སྙོམས་ཤིང་འབར་འབུར་དུ་གྱུར་པ་འམ་ནང་སྲིན་བུས་
བཙགས་པ་འམ། རུལ་ཞིང་མྱགས་ནས་མི་གཙང་བར་གྱུར་པ་གང་ཡིན་པ་སྟེ། གལ་ཏེ་མ་འདི་ལྟ་བུའི་སྐྱོན་དང་ལྡན་པར་གྱུར་ན། ཐམས་ཅད་མངལ་འཇུག་པར་མི་
འགྱུར་རོ། །གལ་ཏེ་ཕ་མའི་ཆོ་རིགས་བརྩུན་ཞིང་བར་མ་དོའི་སྲིད་པ་དམན་པར་གྱུར་ཏམ། བར་མ་དོའི་སྲིད་པ་ཆོ་རིགས་བཙུན་ཞིང་ཕ་མ་དམན་པར་གྱུར་ན་ཡང་མངལ་
གྲུབ་པར་མི་འགྱུར་རོ། །གལ་ཏེ་ཕ་མ་དང་བར་མ་དོའི་སྲིད་པ་གཉི་ག་ཆོ་རིགས་བརྩུན་པར་གྱུར་ཀྱང་། གལ་ཏེ་ལས་མཐུན་པར་མ་གྱུར་ན་ཡང་མངལ་དུ་གྲུབ་པར་མི་འགྱུར་རོ། །
གལ་ཏེ་བར་མ་དོའི་སྲིད་པ་མདུན་ན་སྣང་བའི་ཡུལ་ལོ། །ཕ་དང་མའི་སྲིད་པ་གཉིས་མེད་པར་གྱུར་ན་ཡང་སྐྱེ་བ་ལེན་པར་མི་འགྱུར་རོ། །དགའ་བོས་བར་མ་དོའི་སྲིད་པ་ཇི་
ལྟར་མའི་མངལ་དུ་འཇུག་ཐོབ་པར་འགྱུར་ཞེ་ན། གལ་ཏེ་མའི་མངལ་ཡང་ཡོངས་སུ་གཙང་བར་འགྱུར་ལ། བར་མ་དོའི་སྲིད་པ་འདོད་པའི་བྱ་བ་སྤྱོད་པ་མངོན་སུམ་དུ་
མཐོང་བར་གྱུར་པ་ནས། གོང་དུ་བསྟན་པ་ལྟ་བུའི་སྐྱོན་མང་པོའི་བར་དུ་ཡང་མེད་པར་འགྱུར་རོ། །ཕ་མ་དང་བུ་ཡང་ཕན་ཆུན་མངོན་པར་ཕྲད་པའི་ལས་དང་ལྡན་བར་
གྱུར་ན། འདོད་པའི་མངལ་དུ་འཇུག་པར་འགྱུར་རོ། །གཞན་ཡང་བར་མ་དོའི་སྲིད་པ་དེ་མའི་མངལ་དུ་འཇུག་པའི་ཚེ། སེམས་ཕྱི་ཅི་ལོགས་དུ་འགྱུར་ཏེ། གལ་ཏེ་ཕོ་ཡིན་