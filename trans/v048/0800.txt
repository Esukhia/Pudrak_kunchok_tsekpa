༄༅། །པའི་ཕྱིར་རམ། ཡང་ན་ཚད་ལས་འདས་པར་སྐོམ་འཐུངས་སམ་འདོད་ཆགས་མང་དུ་སྤྱད་དམ། ནད་པུ་ཅན་དུ་གྱུར་ཏམ། མྱ་ངན་མང་པོས་
ནོན་ཏམ། བརྡེགས་སམ། བརྡེགས་པར་གྱུར་ན་ཡང་རྐྱེན་འདི་དག་གི་དབང་གིས་མའི་ལུས་ཀྱང་ཡོངས་སུ་གདུང་བར་འགྱུར་ལ། ཡོངས་སུ་གདུང་བར་གྱུར་པའི་ཕྱིར། མངལ་
ན་གནས་པ་ཡང་ཡོངས་སུ་གདུང་བར་འགྱུར་རོ། །ཡོངས་སུ་གདུང་བའི་ཕྱིར་ནི་སྡུག་བསྔལ་མང་པོ་མྱོང་བར་འགྱུར་རོ། །སྡུག་བསྔལ་མང་པོ་མྱོང་བའི་ཕྱིར་ནི་གཡོ་
བར་འགྱུར་རོ། །གཡོ་བར་འགྱུར་བའི་ཕྱིར་ནི། ལུས་ལོག་པར་འཕྲེད་དུ་ཉལ་ཞིང་འབྱུང་བར་མི་ནུས་པ་ལ། བུད་མེད་མཁས་པས་མར་རམ། འབྲུ་མར་གྱིས་ལག་པ་
བསྐུས་ནས། མའི་མངལ་དུ་བཅུག་སྟེ། བགས་ཀྱིས་བགས་ཀྱིས་མངལ་ལ་མྱངས་ནས། སྔར་ཇི་ལྟར་གནས་པ་བཞིན་དུ་འཇོག་པར་བྱེད་པས། ལག་པས་རེག་པར་གྱུར་པ་ན།
མངལ་ན་གནས་པ་དེ་སྡུག་བསྔལ་ཆེན་པོ་མི་བཟད་པ་དག་མྱོང་བར་འགྱུར་ཏེ། དགའ་བོ་འདི་ལྟ་སྟེ་དཔེར་ན་ཁྱིའུ་འམ་བུ་མོ་ཤིན་ཏུ་གཞོན་པའི་ལུས་ལ། ལ་ལ་ཞིག་གིས་མཚོན་
རྣོན་པོས་ལྤགས་པ་དང་ཤ་བཅང་ནས་དེའི་སྟེང་དུ་ཐལ་བས་གཏོར་ན། དེའི་རྐྱེན་ཀྱིས་སྡུ་བསྔལ་ཆེན་པོ་མྱོང་བར་འགྱུར་བ་དེ་བཞིན་དུ། མངལ་ན་གནས་པའི་སྡུག་བསྔལ་མི་
བཟད་པ། རྩུབ་པ་ཡང་དེ་དང་འདྲ་སྟེ། དེ་ལྟ་བུའི་སྡུག་བསྔལ་མྱོང་བར་གྱུར་ཀྱང་། དབང་པོ་མཆོག་ཏུ་རྣོ་བའི་ཕྱིར། ཡང་དག་པའི་དྲན་པ་དང་ལྡན་པས། རྣམ་པར་གཡེང་