དམ་པ་མགོ་བཏང་སྟེ། །ཀུན་དང་ཡོན་ཏན་ལྡན་པ་སྟོང་འཕོད་པ། དེས་ནི་ཀུན་མཁྱེན་ཡེ་ཤེས་མཆོག་བརྙེས་སོ། །སྦྱིན་དང་དུལ་དང་སྟོམ་པ་གང་བརླབས་ཤིང་།
སྐྱེས་བུ་དམ་པ་ཚུལ་ཁྲིམས་མ་ཉམས་པ། །བཟོད་པའི་བདག་ཉིད་ཡོན་ཏན་མཆོག་ལྡན་པ། །ཞི་བའི་ཐུགས་ཏེ་གོང་དུ་དེང་གཤེགས་སོ། །སྡུག་བསྔལ་
བྱིང་པའི་འཇིག་རྟེན་རབ་གཟིགས་ནས། །བརྩོན་མཆོག་བསྐལ་པ་བྱེ་བར་གང་སྤྱོད་ཅིང་། །བསམ་གཏན་མཐའ་ཡས་ཉམས་པ་མེད་དང་ལྡན། །ཚངས་དབྱངས་དེ་ནི་
དེ་རིང་གྲོང་ཁྱེར་གཤེགས། །དྲང་སྲོང་ཆེན་པོ་དེའི་ཤེས་རབ་ནི། །མཚུངས་མེད་ནམ་མཁའི་ཁམས་ལྟར་དཔག་ཏུ་མེད། །དེར་གཤེགས་དེའི་ཡོན་ཏན་གཞན་དག་ཀྱང་། །སྤྱོད་
པ་དང་ནི་རྣམ་པར་སྨིན་པས་སྦྱངས། །བློ་ལྡན་གང་གིས་བདུད་ཀྱི་བདེ་བཅོམ་ཞིང་། །མི་གཡོའི་གོ་འཕངས་མྱ་ངན་མེད་པ་བརྙེས། །ཆོས་ཀྱི་འཁོར་ལོ་ཚུལ་བཞིན་རབ་བསྐོར་སྟེ།
ཆོས་ཀྱི་དབང་ཕྱུག་དེ་ནི་གྲོང་ཁྱེར་གཤེགས། །མཚན་རབ་སུམ་ཅུ་རྩ་གཉིས་རྒྱན་པའི་སྐུ། །བདེ་གཤེགས་འགྱུར་པར་སུ་དག་འདོད་པ་ནི། །སྙིང་ལ་རྫོགས་པའི་བྱང་ཆུབ་
སེམས་ཞོག་སྟེ། །མཆོད་པའི་ཕྱིར་ནི་དེའི་ཐད་དུ་སོང་། །འདོད་ཆགས་ཞེ་སྡང་གཏི་མུག་སྤངས་པ་དང་། དེ་བཞིན་ཉོན་མོངས་གཞན་ལས་རྒྱལ་འདོད་པས། །དེ་ནི་བསྟོན་
པའི་ཐད་དུ་ཉེར་སོང་ལ། །མཆོད་པ་རྣམ་མང་མཐའ་ཡས་མྱུར་དུ་བགྱིས། །ཚངས་པ་དང་ནི་ལྷའི་དབང་ཕྱུག་དང་། །བརྒྱ་བྱིན་ཉིད་ནི་ཐོབ་པར་སུ་འདོད་ཅིང༌། །ལྷའི་བདེ་