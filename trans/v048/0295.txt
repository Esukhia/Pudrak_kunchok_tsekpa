༄༅། །པ་འདི་དང་། ལམ་འདི་ལྟ་བུ་འདི་དག་གི་དེ་ཁོ་ན་ཉིད་ཀྱི་མཚན་ཉིད་ཀྱང་དེ་བཞིན་དུ་བསྟན་དུ་མེད་ཅིང་བརྗོད་དུ་མེད་པ་ཡིན་ཡང་། སེམས་ཅན་
རྣམས་ཁོང་དུ་ཆུད་པར་བྱ་བའི་ཕྱིར་དང་། ཆོས་ཐམས་ཅད་ཀྱི་སྣང་བ་འཕེལ་བར་བྱ་བའི་ཕྱིར་གོ་ཆ་འདི་དང་། ཐེག་པ་འདི་དང་ལམ་འདི་དག་བརྟགས་པ་ཙམ་དུ་མདོར་བསྟན་པ་
ཡིན་ནོ། །དེང་ཁྱོད་ཀྱིས་གལ་ཏེ་གོ་ཆ་འདི་དང་། ཐེག་པ་འདི་དང་། ལམ་འདིའི་དོན་གྱི་རྗེས་སུ་འཇུག་ཅིང་སྤྱོད་པར་འདོད་ན། གདགས་པ་མེད་པ་དང་། བསྟན་པ་མེད་པ་དང་།
བརྗོད་པ་མེད་པར་དོན་གྱི་རྗེས་སུ་འབྲང་བར་བྱའོ། །དོན་གྱི་རྗེས་སུ་འབྲང་བ་གང་ཡིན་པ་དེ་དག་ལ་ནི་འདི་ནི་སྤྱད་པར་བྱའོ། །ཞེས་བྱས་བྱ་བ་ཡང་ཅུང་ཟད་ཀྱང་མེད་ལ། འདི་
ནི་རྗེས་སུ་འབྲང་བར་བྱ་བ་ཡང་ཅུང་ཟད་ཀྱང་མེད་པས། དོན་མ་ཡིན་པ་གང་ཡིན་པ་དེ་དག་གི་རྗེས་སུ་འབྲང་བར་མི་བྱེད་ལ་། དོན་གང་ཡིན་པ་དེ་དག་གི་རྗེས་སུ་འབྲང་བར་བྱེད་དོ། །
དོན་གྱི་རྗེས་སུ་འབྲང་བའི་ཚེ། སྒྲའི་རྗེས་སུ་འབྲང་བར་མི་བྱེད་དོ། །ཡི་གེའི་རྗེས་སུ་འབྲང་བར་མི་བྱེད་དོ། །ངག་གི་རྗེས་སུ་འབྲང་བར་མི་བྱེད་དོ། །རྗེས་སུ་མི་འབྲང་བ་དེའི་རྗེས་སུ་
མི་འཇུག་པ་གང་ཡིན་པའོ། །དེ་ལ་དོན་གང་ཡིན་ཞེ{ས}་ན། འདི་ལྟ་སྟེ་གསང་སྟེ་བསྟན་པ་གང་ཡིན་པ་དག་ཡིན་པས་གསང་སྟེ་བསྟན་པ་རྣམས་རྗེས་སུ་རྟོགས་པར་བྱས་ནས།
མངོན་པར་ཡིད་ཆེས་པས་སྤྱད་པར་བྱའོ། །མངོན་པར་ཡིད་ཅེས་པས་སྤྱོད་པ་གང་ཡིན་པ་དེ་དག་ནི། དོན་དེ་དག་ལ་རྣམ་པར་རྟོག་པར་མི་བྱེད་པས། རྣམ་པར་མི་རྟོག་