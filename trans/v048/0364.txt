༄༅། །ཀྱི་གཟོད་པ་ཐོབ་པར་འགྱུར་རོ། །བྱང་ཆུབ་སེམས་དཔའ་བྱེ་བ་ཕྲག་སྟོང་ནི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་དོ། །དེ་ནས་
དེ་བཞིན་གཤེགས་པ་ཟླ་བའི་སྒོན་མི་རྒྱལ་པོས་ཡང་འདི་སྐད་ཅེས་བཀའ་སྩལ་ཏོ། །རིགས་ཀྱི་བུ་ཇི་ལྟར་ཁྱེད་གནས་པ་མེད་པས་གནས་པ་མེད་པ་ལ་གནས་ནས། ཆོས་ཐམས་ཅད་ཀྱི་ཚུལ་
རྣམ་པར་གཞག་པའི་ཐབས་ལ་མཁས་པ་ལ་གནས་པ་དེ་བཞིན་དུ། རིགས་ཀྱི་བུ་ཆོས་ཐམས་ཅད་ཀྱང་དེ་བཞིན་དུ་དེ་བཞིན་གཤེགས་པས་འཇིག་རྟེན་པའི་རྗེས་སུ་མཐུན་པ་མཛད་
པའི་ཕྱིར། བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པ་སངས་རྒྱས་པ་བརྙེས་པ་བསྟོན་པར་མཛད་དོ། །གལ་ཏེ་དེ་བཞིན་གཤེགས་པ་འཇིག་རྟེན་པའི་
རྗེས་སུ་མཐུན་པར་མི་མཛད་ན། དེའི་འོག་ཏུ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་པ་མངོན་དུ་མཛད་པར་ཡང་མི་སྟོན་ཏོ། །རིགས་
ཀྱི་བུ་ཆོས་རྣམས་ལ་ནི་གནས་མེད་དེ། གནས་པ་མེད་པ་ཡང་མ་ཡིན་ནོ། །གནས་དང་གནས་མེད་པ་ཞེས་བྱ་བ་གང་ཡིན་པ་དེ་དག་ཐམས་ཅད་ནི། །འཇིག་རྟེན་པའི་རྗེས་སུ་འབྲང་
བའོ། །འཇིག་རྟེན་པའི་རྗེས་སུ་འབྲང་བ་གང་ཡིན་པ་དེ་ལ་ནི་ཆོས་འགའ་ཙམ་ཡང་སྐྱེ་བར་བྱ་བ་འམ། ཁོང་དུ་ཆུད་པར་བྱ་བ་མེད་པས། དེའི་ཕྱིར་རིགས་ཀྱི་བུ་ནན་ཏན་བརྩོན་འགྲུས་
བསྐྱེད་ནས། མྱུར་ཏུ་ཆོས་རྣམས་ལས་རྣམ་པར་གྲོལ་བ་འཐོབ་པར་བྱའོ། །བྱང་ཆུབ་སེམས་དཔའ་དེ་གཉིས་དེ་བཞིན་གཤེགས་པ་དེ་ལས་ཆོས་དེ་ལྟ་བུ་ཐོས་པ་དང་། ནམ་མཁའ་ལ་