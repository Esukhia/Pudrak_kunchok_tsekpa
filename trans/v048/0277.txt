བྱང་ཆུབ་སེམས་དཔས་གཞོལ་བར་བྱ། །བསམ་གཏན་ཟིལ་གནོན་རྣམ་ཐར་དང་། །ཏིང་འཛིན་སྙོམས་པར་རབ་ཞུགས་ཏེ། །འདི་ཡིས་བསྲུང་བར་རབ་བྱས་ནས། །བྱང་
ཆུབ་སེམས་དཔས་གཞོལ་བར་བྱ། །སྙིང་རྗེ་བྱམས་དང་དགའ་བཏང་སྙོམས། །གོ་བགོས་ཐེག་ཆེན་བཞོན་བྱས་ཏེ། །འདི་ཡིས་བསྲུང་བར་རབ་བྱས་ནས། །བྱང་ཆུབ་
སེམས་དཔས་གཞོལ་བར་བྱ། །ཞི་ནས་ལྷག་མཐོང་རྫུ་འཕྲུལ་རྐང་། །རྫུ་འཕྲུལ་དག་ནི་རྫོགས་བྱས་ཏེ། །འདི་ཡིས་བསྲུང་བར་རབ་བྱས་ནས། །བྱང་ཆུབ་སེམས་དཔའ་
གཞོལ་བར་བྱ། །ཚད་མེད་ཡོན་ཏན་རྣམས་དང་ནི། །གོ་བགོས་ཐེག་ཆེན་བཞོན་བྱས་ཏེ། །ལམ་ལ་ངལ་བ་མེད་བྱས་ནས། །བྱང་ཆུབ་སེམས་དཔའ་གཞོལ་བར་བྱ། །བརྩོན་འགྲུས་
དང་ནི་བག་ཡོད་དང་། །གོ་བགོས་ཐེག་ཆེན་གཞོལ་བྱས་ཏེ། །དྲན་པས་དེ་དག་ཤེས་བྱས་ནས། །བྱང་ཆུབ་སེམས་དཔའ་གཞོལ་བར་བྱས། །སྣང་བ་གོ་ཆ་ཆེན་པོ་ཡིས།
འཇིག་རྟེན་དག་ནི་རབ་བཏུལ་ཏེ། །གོ་ཆ་འདི་ནི་བགོ་བྱེད་པ། །འདི་ནི་བློ་ལྡན་ཞེས་བྱའོ། །ཐམས་ཅད་མཁྱེན་ལ་ཡང་དག་ཕྱོགས། །ཁམས་གསུམ་ལས་ནི་ངེས་འབྱུང་ཕྱིར་
ཐེག་ཆེན་འདི་ལ་གང་ཞོན་པ། །འདི་ནི་བློ་ལྡན་ཞེས་བྱའོ། །ལམ་ཆེན་རྣམ་པར་དག་པའི་ལམ། །ལྷ་དང་མི་དང་ལྷ་མ་ཡིན། །འཇིག་རྟེན་ཟིལ་གྱིས་གནོན་པས་ན། །
ཀུན་ཏུ་གྲགས་པ་ཞེས་བྱའོ། །འདི་འདྲའི་བྱང་ཆུབ་སེམས་དཔའ་ནི། །སེམས་ཅན་རྣམས་ནི་ཀུན་གྱི་ཕྱིར། །དུས་རྣམས་ཐམས་ཅད་དག་ཏུ་ཡང་། །གོ་ཆ་བརྩོན་འགྲུས་