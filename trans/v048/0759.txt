སུ་ཆུས་ཆག་ཆག་བཏབ་པའི་ཚེ། མྱུར་ཏུ་སྐམས་པར་མི་འགྱུར་བ་བཞིན་ནོ། །ཇི་ལྟར་མའི་མངལ་དུ་འཇུག་པར་མི་འགྱུར་ཅེ་ན། གལ་ཏེ་ཕའི་ཁུ་བ་བྱུང་བ་ལ།
མའི་ཁུ་བ་མ་བྱུང་བ་དང་། མའི་ཁུ་བ་བྱུང་བ་ལ། ཕའི་ཁུ་བ་མ་བྱུང་བ་འམ། གལ་ཏེ་གཉི་ག་བྱུང་བར་མ་གྱུར་ན། ཐམས་ཅད་མངལ་ལེན་པར་མི་འགྱུར་རོ། །གལ་ཏེ་མ་
ཡོངས་སུ་དག་པར་མ་གྱུར་པ་ལ། ཕ་ཡོངས་སུ་དག་པར་གྱུར་པ་འམ། གལ་ཏེ་ཕ་ཡོངས་སུ་དག་པར་མ་གྱུར་པ་ལ། མ་ཡོངས་སུ་དག་པར་གྱུར་པ་འམ། གལ་ཏེ་གཉི་
ག་ཡོངས་སུ་དག་པར་མ་གྱུར་ན་ཡང་མངལ་ལེན་པར་མི་འགྱུར་རོ། །གལ་ཏེ་མའི་མངལ་གྱི་གནས་རླུང་ནད་ཀྱིས་ཡོངས་སུ་ཟིན་པར་གྱུར་ཏམ། མཁྲིས་པ་དང་། བད་ཀན་
གྱིས་ཡོངས་སུ་ཟིན་པར་གྱུར་ཏམ། ཁྲག་གིས་ནོན་པས་མངལ་མདུད་པ་ཅན་དུ་གྱུར་ཏམ། ཤས་གང་བར་གྱུར་ཏམ། སྨན་འཐུངས་སམ། འབྱུང་གནས་འདྲ་བ་འམ།
གྲོག་མོའི་རྐེད་པ་འདྲ་བ་འམ། མངལ་གྱི་སྒོ་རྔ་མོའི་ཁ་ལྟ་བུར་གྱུར་ཏམ། རྐས་ཤེས་ཟེ་གང་བར་གྱུར་ཏམ། དཔུང་ཤིང་རྩ་བ་མང་པོ་ཅན་ལྟ་བུར་གྱུར་ཏམ། གཤོལ་མགོ་
ལྟ་བུར་གྱུར་ཏམ། ཤིང་རྟའི་ཚོགས་བཞིན་སོགས་ཀར་འདུག་པ་འམ། རྩ་རྦ་ལྟ་བུར་འདུག་པ་འམ། ནས་ཀྱིས་གྲ་མ་སྐྱེས་པ་ལྟ་བུར་གྱུར་ཏམ། མངལ་འོག་དུ་ཟབ་
པ་འམ། སྟེང་དུ་ཟབ་པ་འམ། མངལ་གྱི་སྣོད་དུ་རུང་བ་མ་ཡིན་པ་འམ། རྟག་དུ་ཁྲག་ཟག་པ་འམ། ཆུ་ཟག་པ་འམ། བྱ་རོག་གི་མཆུ་ལྟར་རྟག་ཏུ་ཕྱི་ཞིང་བཙུམ་དུ་མི་བཏུབ་