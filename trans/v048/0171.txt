ཇི་ཙམ་དུ། སངས་རྒྱས་བཅོམ་ལྡན་འདས་རྣམས་ཀྱིས་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཤིན་དུ་ཡོངས་སུ་བཟུང་བ་ནི། བཅོམ་ལྡན་འདས་ངོ་མཚར་
ལགས་སོ། །བདེ་བར་གཤེགས་པ་ཤིན་ཏུ་ངོ་མཚར་ལགས་སོ། །དེ་སྐད་ཅེས་གསོལ་པ་དང་། བཅོམ་ལྡན་འདས་ཀྱིས་ཚེ་དང་ལྡན་པ་ཤ་ར་དྭ་ཏིའི་བུ་ལ་འདི་སྐད་ཅེས་བཀའ་
སྩལ་ཏོ། །ཤ་ར་དྭ་ཏིའི་བུ་དེ་དེ་བཞིན་ཏེ། དེ་དེ་བཞིན་ནོ། །ཇི་སྐད་སྨྲས་པ་དེ་བཞིན་ཏེ། སངས་རྒྱས་བཅོམ་ལྡན་འདས་རྣམས་ཀྱིས་བྱང་ཆུབ་སེམས་དཔའ་
སེམས་དཔའ་ཆེན་པོ་རྣམས་ཤིན་ཏུ་ཡོངས་སུ་གཟུང་ངོ་། །དེ་ཅིའི་ཕྱིར་ཞེ་ན།ཤ་ར་ཏིའི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཤིན་ཏུ་ཡོངས་སུ་གཟུངས་
བས། སེམས་ཅན་ཐམས་ཅད་ཀྱང་ཤིན་ཏུ་ཡོངས་སུ་གཟུང་བར་འགྱུར་བའི་ཕྱིར་རོ། །ཤ་ར་དྭ་ཏིའི་བུ་འདི་ལྟ་སྟེ་དཔེར་ན། རྒྱལ་པོ་རྒྱལ་རིགས་སྤྱི་བོ་ནས་དབང་བཀུར་བ་ཞིག་
ལ་འདི་ལྟ་སྟེ་འབྲས་སུ་ལུ་འམ། འབྲུ་འམ་། ནས་སམ། གྲོ་འམ། ཏིལ་ལམ། མོན་སྲན་སྲེའུ་འམ། མོན་གྲེའུ་འམ། སྲན་ཆུང་ངམ། འབྲུའི་རྣམ་པ་གཞན་གང་ཡང་
རུང་བས་གང་བར་བང་བ་གཅིག་གམ། གཉིས་སམ། གསུམ་འམ། གཞི་འམ། ལྔ་འམ། བཅུ་འམ། ཉི་ཤུ་འམ། སུམ་{བ}ཅུ་འམ། བཞི་བཅུ་འམ། ལྔ་བཅུ་འམ། རྒྱ་འམ།
སྟོང་ངམ། འབུམ་འམ། ཤིན་ཏུ་མང་པོ་དག་ཅིག་གདོག་པར་གྱུར་པ་ན། དེ་འདི་སྙམ་དུ་འདི་དག་ནི་མུ་གེ་འབྱུང་བ་འམ་ཕོངས་པར་གྱུར་པ་ན་འདི་དག་གིས་ལོ་ལེགས་པར་