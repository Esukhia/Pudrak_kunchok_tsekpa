བྱུང་བར་མ་གྱུར་ཏམ། སོ་སོའི་ལུས་ལ་ནད་རྣམས་དང་ལྡན་བར་གྱུར་ན་ཡང་། མངལ་དུ་འཇུག་པར་མི་འགྱུར་རོ། །གལ་ཏེ་མའི་མངལ་རླུང་དང་། མཁྲིས་པ་དང་། བད་ཀན་དང་། ཁྲག་གིས་
ཉེ་བར་ནོན་པར་གྱུར་ཏམ། ཚིག་པས་ཉེ་བར་ནོན་པར་གྱུར་ཏམ། མཚམས་ཤས་གང་བ་འམ། སྨན་གྱིས་གང་བའམ། འབྱུང་གནས་འདྲ་བའམ། གྲོག་མའི་རྐེད་པ་འདྲ་བ་འམ། རྔ་མོའི་ཁ་
འདྲ་བ་འམ། ཤིང་རྟའི་ཚིགས་བཞིན་སོགས་ཀར་འདུག་པ་འམ། ཤིང་རྟའི་སྲོག་ཤིང་ལྟ་བུར་འདུག་པ་འམ། ཤིང་རྟའི་ལྟེ་བའི་ཁ་ལྟ་བུར་འདུག་པ་འམ། ཤིང་ལོ་ལྟ་བུར་འདུག་པ་འམ།
སྦ་ལྟ་བུར་གྱ་གྱུར་འཁྱིལ་བར་གྱུར་ཏམ། མངལ་གྱི་ནང་ནས་ཀྱི་གྲ་མ་ལྟ་བུ་སྐྱེས་པར་གྱུར་ཏམ། ཁུ་ཆུ་དང་ཁྲག་མངལ་དུ་འཛག་ཅིང་། སྐད་ཅིག་ཡུད་ཙམ་ཡང་འདུག་དུ་མི་བཏུབ་པར་གྱུར་ཏམ།
ཐུར་དུ་འཛག་པར་གྱུར་ཏམ། མངལ་གྱི་ལམ་རྩུབ་པར་གྱུར་ཏམ། སྟེང་དུ་ཡངས་པར་གྱུར་པ་འམ། འོག་ཏུ་ཡངས་པར་འམ། ཡོ་བ་འམ། ཟབ་པ་ཡིན་པའམ། རྡོལ་ནས་ཟག་པའམ།
མཐོ་བ་འམ། དམའ་བའམ། ཐུང་ཞིང་དོག་པའམ། ནད་སྣ་ཚོགས་དང་བཅས་པར་གྱུར་ན་ཡང་མངལ་དུ་འཇུག་པར་མི་འགྱུར་རོ། །གལ་ཏེ་ཕ་མ་ཚོ་རིགས་བཙུན་ཞིང་བསོད་ནམས་ཆེན་པོ་དང་
ལྡན་པར་གྱུར་ལ། །བར་མ་དོའི་ཕུང་པོ་བསོད་ནམས་ཆུང་བའམ། བར་མ་ཏོའི་སྲིད་པའི་ཚོ་རིགས་བཙུན་ཞིང་བསོད་ནམས་ཆེན་པོ་དང་ལྡན་པར་གྱུར་ལ། ཕ་མ་བསོད་ནམས་ཆུང་བར་གྱུར་
ཏམ། །གཉི་ག་བསོད་ནམས་དང་ལྡན་ཡང་ཕན་ཚུན་ཕྲད་པར་གྱུར་པའི་ལས་བསྩགས་པར་མ་གྱུར་ན་ཡང་། མངལ་དུ་འཇུག་པར་མི་འགྱུར་རོ། །འདི་ལྟར་བར་མ་ཏོའི་ཕུང་པོ་དེ་མངལ་