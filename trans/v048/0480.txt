༄༅། །མི་གནས་པ་དང་། ཆོས་ལ་མི་གནས་པ་དང་། སྦྱིན་པ་ལ་མི་གནས་པ་དང་། ཚུལ་ཁྲིམས་ལ་མི་གནས་པ་དང་། བཟོད་པ་ལ་མི་གནས་
པ་དང་། བརྩོན་འགྲུས་ལ་མི་གནས་པ་དང་། བསམ་གཏན་ལ་མི་གནས་པ་དང་། ཤེས་རབ་ལ་མི་གནས་པ་ཡིན་ནོ། །རིགས་ཀྱི་བུ་མདོར་ན་ཆགས་པ་ཐམས་
ཅད་སྤོངས་ནས་མི་གནས་པར་བསམ་གཏན་བྱེད་དེ། དེ་ལྟར་བསམ་གཏན་ལ་བསམ་གཏན་དུ་བྱེད་དོ། །བསམ་གཏན་དེ་ཡང་བླ་ན་མེད་པ་ཡང་དག་པར་རྫོགས་པའི་
བྱང་ཆུབ་དུ་ཡོངས་སུ་སྔོ་བར་བྱེད་ལ། བསམ་གཏན་དེས་ཀྱང་རློམ་སེམས་སུ་མི་བྱེད་དོ། །རིགས་ཀྱི་བུ་དེ་ལ་ཇི་ལྟར་ན་ཤེས་རབ་སྒོམ་པར་བྱེད་པ་ཡིན་ཞེ་ན། དེ་འདི་
སྙམ་དུ་སེམས་ཏེ། སེམས་ཅན་གྱི་ཁམས་མུ་མེད་པ་དག་ཡོངས་སུ་མྱ་ངན་ལས་བཟླས་ཀྱང་། སེམས་ཅན་གཅིག་ཀྱང་ཡོངས་སུ་མྱ་ངན་ལས་བཟླས་པ་མེད་དོ། །
དེ་ཅིའི་ཕྱིར་ཞེ་ན། །བཅོམ་ལྡན་འདས་ཀྱིས་ཆོས་ཐམས་ཅད་ནི་བདག་མེད་པའོ། །ཆོས་ཐམས་ཅད་ནི་སེམས་ཅན་མེད་པའོ། །ཆོས་ཐམས་ཅད་ནི་གང་ཟག་མེད་
པའོ། །ཞེས་གསུངས་པའི་ཕྱིར་རོ་སྙམ་སྟེ། དེ་ལྟར་ཤེས་རབ་བསྒོམ་པར་བྱེད་དོ། །ཤེས་རབ་དེ་ཡང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་དུ་ཡོངས་སུ་
སྔོ་བར་བྱེད་ལ། ཤེས་རབ་དེས་ཀྱང་རློམ་སེམས་སུ་མི་བྱེད་དེ། རིགས་ཀྱི་བུ་དེ་ལྟར་ན་བྱང་ཆུབ་སེམས་དཔའ་བྱང་ཆུབ་ཀྱི་སེམས་འདོད་པ་ཡིན་ནོ། །དེ་ནས་དེའི་