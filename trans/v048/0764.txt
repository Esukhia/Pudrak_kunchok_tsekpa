༄༅། །འགྱུར་རོ། །གལ་ཏེ་ཆུའི་ཁམས་འབའ་ཤིག་དང་ལྡན་ལ། སའི་ཁམས་མེད་པར་ན་ནི་བོ་བར་འགྱུར་ཏེ། འདི་ལྟ་སྟེ། དཔེར་ན་འབྲུ་མར་རམ། །
ཆུ་ལྟ་བུར་འགྱུར་བ་ཞིག་ན། ཆུའི་ཁམས་ཀྱི་དབང་གིས་ནི་སའི་ཁམས་གྱེས་པར་མི་འགྱུར་ལ། སའི་ཁམས་ཀྱི་དབང་གིས་ནི། ཆུའི་ཁམས་བོ་བར་མི་འགྱུར་རོ། །དགའ་
བོ་གལ་ཏེ་མེར་མེར་པོའི་ལུས་ས་དང་ཆུའི་ཁམས་དང་ལྡན་པར་འགྱུར་ལ། མེའི་ཁམས་མེད་པར་གྱུར་ན་ནི། འདྲུལ་ཞིང་མྱགས་པར་འགྱུར་ཏེ། འདི་ལྟ་སྟེ་དཔེར་ན་དབྱར་གྱི་
དུས་སུ་ཤིའི་གོང་བུ་གྲིབ་མ་ལ་བཞག་པ་བཞིན་དུ་འགྱུར་རོ། །དགའ་བོ་གལ་ཏེ་མེར་མེར་པོའི་ལུས་ས་དང་ཆུ་དང་། མེའི་ཁམས་འབའ་ཤིག་དང་ལྡན་ལ། རླུང་གི་ཁམས་
མེད་པར་གྱུར་ན་ནི། འཕེལ་ཞིང་རྒྱས་པར་མི་འགྱུར་ཏེ། འདི་དག་ཐམས་ཅད་ནི་སྔོན་གྱི་ལས་ཀྱི་རྒྱུས་བྱས་ནས། ཕན་ཚུན་གཅིག་གི་རྐྱེན་གཅིག་གིས་བྱས་པའི་དབང་
གིས་རྣམ་པར་ཤེས་བ་སྐྱེ་བར་འགྱུར་བས། སའི་ཁམས་ཀྱིས་ནི་རྟེན་བྱེད་དོ། །ཆུའི་ཁམས་ཀྱིས་ནི་སྡུང་པར་བྱེད་དོ། །མེའི་ཁམས་ཀྱིས་ནི་ཡོངས་སུ་མིན་པར་བྱེད་
དོ། །རླུང་གི་ཁམས་ཀྱིས་ནི་འཕེལ་བར་བྱེད་དོ། །དགའ་བོ་འདི་ལྟ་སྟེ། དཔེར་ན། ཁུར་བ་མཁན་ནམ། དེའི་སློབ་མས་ཁུར་བ་ལེགས་པར་བཙོས་ནས། དབུགས་ཀྱིས་
བུས་ནས། རྒྱ་ཆེར་འཕེལ་ཞིང་ནང་ཁོང་སྟོང་དུ་བྱེད་པ་ཇི་ལྟ་བ་བཞིན་ནོ། །འདི་ལྟ་སྟེ། དཔེར་ན་པད་མའི་རྩ་བ་ཇི་ལྟ་བ་བཞིན་དུ་ནང་གི་ལུས་ཀྱིས་འབྱུང་བ་ཆེན་པོ་ས་དང་། ཆུ་དང་