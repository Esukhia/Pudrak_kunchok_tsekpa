༄༅། །དེ་ཀུན་ངས་ནི་ལུང་བསྟན་ནས། རྒྱལ་བུ་གཙོ་བོ་མཐོང་བར་འགྱུར། ཟླ་འོད་ཁྱོད་ཀྱིས་ཤེས་པར་གྱིས། སངས་རྒྱས་རྫུ་འཕྲུལ་སྟོབས་ཀྱིས་ནི། གང་དག་ཡིད་ནི་དག་པ་དང་། གང་
དག་ཡིད་ནི་མ་དག་དང་། ཐ་ན་མོས་པ་གང་ཡིན་པ། ཐམས་ཅད་མ་ལུས་ཐུགས་སུ་ཆུད། སེམས་ཅན་དག་ནི་གང་ཞིག་གིས། རབ་ཞི་དབེན་བ་རྟག་མོས་ཤིང་། ཏིང་འཛིན་རྣམས་ལ་རབ་གནས་ནས།
འཁོར་བ་དག་ལ་མ་ཆགས་པར། ཐ་ན་བག་ཆགས་རྣམས་ཀྱང་ནི། གཏན་ནས་རབ་ཏུ་གང་སྤངས་དང་། དེ་ལས་སྩོགས་པའི་ཡོན་ཏན་རྣམས། ཐམས་ཅད་མ་ལུས་ཐུགས་སུ་ཆུད། སེམས་ཅན་དག་
ནི་གང་ཞིག་གིས། མི་བདེན་ཆོས་ལ་ཞེན་པ་དང་། སེམས་ཅན་དག་ནི་གང་ཞིག་གིས། སངས་རྒྱས་ལ་ནི་རབ་མོས་པ། མ་འོངས་དངོས་པོ་འདི་ལྟ་བུ། ཐམས་ཅད་མ་ལུས་ཐུགས་སུ་ཆུད། སེམས་ཅན་དག་ནི་གང་
ཞིག་གིས། འཇིག་རྟེན་བདེ་ལ་རབ་ཆགས་པས། སངས་རྒྱས་བྱང་ཆུབ་ས་བོན་དག །ལེགས་པ་ཉིད་དུ་མི་བསྐྱེད་པ། རྒྱུ་དང་རྐྱེན་ནི་དེའི་ཕྱིར། སྤྱོར་བ་རྣམས་ནི་ཉམས་པར་འགྱུར། སུ་ཡང་བྱུང་བ་གང་ཞིག་
གིས། བྱང་ཆུབ་ས་བོན་རྟོགས་འགྱུར་ན། གང་ཟག་དེའི་དེས་བར་ནི། རྣམ་དག་འོད་ཟེར་དཔག་མེད་ཐོབ་། ཟླ་འོད་ཁྱོད་ཀྱིས་འདི་ལྟ་བུར། འོད་ཟེར་འདི་ལས་སྩོགས་པའི། རྒྱུ་དང་རྐྱེན་ནི་རེ་རེ་ཀུན། སོ་སོ་ཐ་དད་
ཉིད་དུ་ལྟོས། ཁྱོད་ཀྱི་ཤེས་རབ་སྟོབས་ཀྱིས་ནི། །ཐམས་ཅད་དེ་ལྟར་རིག་པར་གྱིས། གང་ཞིག་མི་དགེ་གྲོགས་སྤོངས་ཏེ། དགེ་བའི་བཤེས་ཉེན་ལ་བསྟེན་ནས། ཚུལ་ཁྲིམས་རྣམས་དག་གང་སྲུང་པ།
སངས་རྒྱས་འོད་ཟེར་གྲུབ་པར་འགྱུར། །ཁྱོད་ཀྱིས་དབང་པོ་རབ་བསྲུངས་ལ། ངོ་ཚ་ཁྲེལ་མེད་རབ་ཏུ་སྤོངས། དགེ་བའི་ཆོས་ནི་རབ་བསྒོམས་ལ། སེམས་ཅན་རྣམས་ནི་བསྲུང་བར་གྱིས། ཁྱོད་ཀྱིས་རྩོད་པ་