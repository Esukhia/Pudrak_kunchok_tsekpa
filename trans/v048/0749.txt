བཟའི་གྲྭ་ནས་བཟུང་བ་དང་། ངང་པའི་རྒྱལ་པོ་བཞིན་དུ་ནམ་མཁའ་ལས་མངོན་པར་འཕགས་ནས། སུམ་ཅུ་རྩ་གསུམ་གྱི་ལྷའི་གནས་སུ་གཤེགས་སྟེ། ཚེ་དང་ལྡན་
པ་དགའ་བོ་ཁྱོད་སོང་ལ། ལྷའི་གཞལ་མེ་ཁང་ཁྱེད་བར་དུ་འཕགས་པའི་གནས་རྣམས་ལ་ལྟོས་ཤིག་ཅེས་བཀའ་སྩལ་པ་དང་། ཚེ་དང་ལྡན་པ་དགའ་བོས་ཀྱང་དགའ་
བའི་ཚལ་དང་། ཤིང་རྟ་སྣ་ཚོགས་ཀྱི་ཚལ་དང་། རྩུབ་འགྱུར་གྱི་ཚལ་དང་། འདྲེས་པའི་ཚལ་དང་། ཀུན་འདུས་པའི་ཚལ་དང་། ཆོས་བཟང་ཁང་ལ་སྩོགས་པ་ལྷ་རྣམས་
ཀྱི་ཀུན་དགའ་ར་བ་ན། མེ་ཏོག་དང་། འབྲས་བུ་དང་། རྫིང་དང་རྫིང་བུ་དང་། རྩེད་མོ་རྩེ་ཞིང་དགའ་མགུའི་གནས་རྣམས་སུ་སོང་སྟེ། ཀུན་ཏུ་ཁྱབ་པར་བལྟས་ནས་མཐར་གྱིས་
གྲོང་ཁྱེར་རབ་སྣང་དུ་ཞུགས་པ་ལས། གཞན་རྔ་དང་། པི་བང་དང་། རྒྱུད་རྣམ་པ་སྣ་ཚོགས་དང་། སྒྲ་སྙན་པ་ལ་སྩོགས་པ་འབྱིན་པ་དང་། གནས་དེ་དང་དེ་དག་དུ་ལྷའི་བུ་མོ་
ཤིན་ཏུ་མཛེས་པ་དང་། ལྷན་ཅིག་རྩེ་ཞིང་འཁོད་པ་དག་མཐོང་ངོ་། །དགའ་བོས་ཀུན་ཏུ་བརྟག་པ་ལས། གནས་གཞན་ཞིག་གི་གཞལ་མེ་ཁང་ཞིག་ན། ལྷའི་བུ་མོ་འབའ་
ཤིག་ཡོད་ཀྱི། ལྷའི་བུ་མེད་པར་མཐོང་ནས། ལྷའི་བུ་མོ་དེ་དག་ལ་ཅིའི་རྒྱུས་གནས་གཞན་ན་ནི། ལྷའི་བུ་དང་། ལྷའི་བུ་མོ་འདྲེས་པར་གནས་ནས་བདེ་བ་རྣམས་མྱོང་བར་བྱེད་ལ་
ཁྱོད་ནི་གང་གིས་ས་ཕྱིར་ལྷའི་བུ་མོ་འབའ་ཤིག་ལྷན་ཅིག་གནས་ཤིག །ལྷའི་བུ་མི་སྣང་བར་གྱུར་ཅེས་དྲིས་པ་དང་། ལྷའི་བུ་མོ་དེ་དག་གིས། བཅོམ་ལྡན་འདས་ཀྱི་གཅུང་