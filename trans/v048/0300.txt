༄༅། །ཅད་དང་། །དྲི་མེད་བླ་ན་མེད་པའི་ཆོས། །རིང་བ་མ་ཡིན་ཉེ་མིན་པས། །ཐམས་ཅད་དམིགས་སུ་མེད་པས་ཡིན། །སྟོང་དང་མཚན་མ་མེད་པའི་ཆོས། །
སྨོན་དང་བྱེད་པ་མེད་ཆོས་ཀྱང་། །རིང་བ་མ་ཡིན་ཉེ་མིན་པས། །ཐམས་ཅད་དམིགས་སུ་མེད་པ་ཡིན། །སྐྱོན་བྲལ་དང་ནི་འགགས་པའི་ཆོས། །རབ་དབེན་མྱ་ངན་འདས་པའི་ཆོས། །
རིང་བ་མ་ཡིན་ཉེ་མིན་པས། །ཐམས་ཅད་དམིགས་སུ་མེད་པ་ཡིན། །ཐེག་པ་འདི་དང་གོ་ཆ་འདི། །ལམ་འདི་ལ་ནི་འཛིན་མེད་ཅིང་། །བླ་མེད་གཡོ་བ་མེད་པས་ན། །
མཐར་ནི་གང་ཡང་དམིགས་སུ་མེད་། །ཆོས་ཀྱི་རང་བཞིན་ཐམས་ཅད་དང་། །དེ་ཁོ་ནའི་མཚན་ཉིད་ནི། །བདགས་སུ་རུང་བ་མ་ཡིན་ཏེ། །ཆོས་ཉིད་རྣམས་ནི་སྟོང་ཕྱིར་རོ། །
ཐེག་པ་འདི་དང་གོ་ཆ་འདི། །ལམ་འདི་བསྟན་ཏུ་མེད་པ་ཡིན། །ཆོས་རྣམས་རང་བཞིན་ཇི་ལྟ་བ། །དེའི་རང་བཞིན་དེ་བཞིན་ནོ། །ཆོས་རྣམས་དག་ནི་ཐམས་ཅད་ལ། །
མཚན་ཉིད་རང་བཞིན་མེད་པའི་ཆོས། །ང་ཡིས་མདོར་ནི་བསྟན་པ་ཡིན། །ཆོས་རྣམས་ཐམས་ཅད་དག་ལ་ནི། །རང་བཞིན་མཚན་ཉིད་ཐམས་ཅད་ཀུན། །ཇི་ལྟར་ངས་ནི་བཤད་པ་
བཞིན། །མཐའ་ནི་ཡོད་པར་མི་འགྱུར་རོ། །ཐེག་པ་འདི་དང་ལམ་འདི་དང་། །གོ་ཆའི་རང་བཞིན་མཚན་ཉིད་ལ། །ཚིག་གིས་བརྗོད་པ་རབ་བཙལ་ན། །མཐར་ནི་དམིགས་པར་འགྱུར་
མ་ཡིན། །ཚིག་ནི་ཡོད་པ་མ་ཡིན་ཕྱིར། །ངོ་མཚར་རབ་ཏུ་གྱུར་པ་ཡིན། །ཚིག་གི་བརྗོད་པ་དེ་དག་ལ། །དག་གི་མཚན་ཉིད་ཡོད་མ་ཡིན། །ཆོས་རྣམས་དག་ནི་གཞལ་