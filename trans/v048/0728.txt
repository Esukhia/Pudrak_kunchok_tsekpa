༄༅། །འབྱུང་བར་འགྱུར་རོ། །ལྔ་གང་ཞེ་ན། མི་གཙང་བའི་འདུ་ཤེས་དང་། དྲི་མི་ཞིམ་པའི་འདུ་ཤེས་དང་། བཙོན་རའི་འདུ་ཤེས་དང་། མུན་ནག་
གི་འདུ་ཤེས་དང་། ཡོངས་སུ་སྐྱོ་ནས་ཕྱིར་འབྱུང་བའི་འདུ་ཤེས་སྐྱེ་བ་གང་ཡིན་པ་སྟེ། མངལ་ན་གནས་པའི་ཚེ། ཡོངས་སུ་སྐྱོ་བའི་བསམ་པ་དག་སྐྱེ་བར་འགྱུར་རོ། །ཞག་བདུན་
ཕྲག་སུམ་ཅུ་བརྒྱད་པ་ལ་མའི་མངལ་ན་གནས་པའི་ཚེ། ཡང་ལས་ཀྱི་རླུང་མངོན་པར་གྲུབ་པ་གང་ཡིན་པ་དེ་ནི། ཐོགས་པའི་རྐྱེན་ཅེས་བྱའོ། རླུང་དེའི་སྟོབས་ཀྱིས་དེ་རབ་
ཏུ་སྒྱུར་བར་བྱེད་དོ། །རླུང་གཞན་ཡང་ཁ་ཐུར་དུ་ལྟ་བ་ཞེས་བྱ་བའི་རླུང་འབྱུང་སྟེ། དེའི་འགོ་ཐུར་དུ་ལྟ་ཞིང་ལག་པ་གཉིས་བརྐྱང་སྟེ། མཐར་གྱིས་འབྱུང་འདོད་པར་འགྱུར་རོ། །
མངལ་ན་གནས་པ་དེ་གལ་ཏེ་ཚེ་རབས་སྔ་མ་ལ་མངལ་དུ་འཆི་བའི་ལས་བརྩགས་པ་ཡིན་ན་ནི། ལག་པ་དང་རྐང་པ་སྣོལ་མར་གྱུར་ནས། བསྒྱུར་མི་ནུས་པས། སྡིག་པ་མི་
དགེ་བའི་ལས་ཀྱི་རྐྱེན་གྱིས། མའི་མངལ་ཉིད་དུ་འཆི་བའི་དུས་བྱེད་པར་འགྱུར་ཏེ། དེའི་མ་ཡང་དེའི་ཚེ་སྡུག་བསྔལ་ཆེན་པོ་མྱོང་བ་འམ། ཡང་ན་འཆི་བའི་དུས་བྱེད་པར་འགྱུར་
རོ། །གལ་ཏེ་ཚེ་རབས་སྔ་མ་ལ་དགེ་བའི་ལས་རྣམས་མངོན་པར་འདུས་བྱས་ཤིང་ཚེ་རིང་པོར་འགྱུར་བའི་རྒྱུ་བསྩགས་པ་ཤིག་ཡིན་ན་ནི། བཙས་སུ་ཉེ་བའི་ཚེ་མ་དང་བུ་གཉི་
ག་རབ་ཏུ་བདེ་ཞིང་སྡིག་པ་མི་དགེ་བའི་ལས་ཀྱི་སྡུག་བསྔལ་གོང་མ་ལྟ་བུར་མེད་དོ། །ཞག་བདུན་ཕྲག་སུམ་ཅུ་བརྒྱད་འདས་ནས། མངལ་ནས་འབྱུང་བར་འདོད་པའི་ཚེ། སྡུག་