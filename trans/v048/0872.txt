༄༅། །གོས་ངུར་སྨྲིག་གྱོན་ཅིང་དཀྱིལ་མོ་དཀྲུང་བཅས་པར་རྫུས་ཏེ་འབྱུང་ངོ་། །བཅོམ་ལྡན་འདས་དེ་ཡང་བྱང་ཆུབ་སེམས་དཔའ་དེ་དག་ལ་སངས་རྒྱས་
ཀྱི་རིགས་ཀྱི་ཕྱག་ཞེས་བྱ་བའི་ཆོས་ཀྱི་རྣམ་གྲངས་ཡང་དག་པར་རབ་ཏུ་བསྟོན་ཏོ། །དེ་ལ་སངས་རྒྱས་ཀྱི་རིགས་ཀྱི་ཕྱག་ཞེས་བྱ་བ་ལ་གང་ཞེ་ན། གང་འདི་བྱང་ཆུབ་སེམས་དཔའ་
སེམས་དང་པོ་སྐྱེད་དེ། དེ་ལྟར་བྱང་ཆུབ་སེམས་བསྐྱེད་ནས་། བྱང་ཆུབ་སེམས་དཔའི་བསླབ་པ་ཡོངས་སུ་རྫོགས་པ་བྱང་ཆུབ་སེམས་དཔའི་སྡེ་སྣོད་ལ་འཇུག་པ། གཟུགས་ཀྱི་རྩ་བའི་གནས།
སེམས་མི་གཡེང་བ་གཏོང་བ་རྗེས་སུ་གཏོང་བ། སྟོང་པ་ཉིད་རྗེས་སུ་འཇུག་པ། མཚན་མ་མེད་པ་ཡང་དག་པར་སྒྲུབ་པ། སྨོན་པ་མེད་པར་ཚོལ་བ། རང་བཞིན་གྱི་འདོད་ཆགས་དང་
བྲལ་བ། ཕུང་པོ་དང་། ཁམས། སྐྱེ་མཆེད་རབ་ཏུ་རྟོགས་པ། འདུན་པའི་བྱ་བ་རྒྱུན་ཆགས་པ། སངས་རྒྱས་ཀྱི་ཡེ་ཤེས་འདོད་པ་དེ་ལ་མངོན་པར་དད་པ། ཆོས་ཐམས་ཅད་ཏུ་
རྟོགས་པ། དེ་དག་ལ་ཡོངས་སུ་རྟོགས་པ་མེད་པ། རྟོག་པ་ཡང་དག་པར་ཆད་པ་དེ་ཡང་མི་མཐོང་བ་དེ་ནི། སངས་རྒྱས་ཀྱི་རིགས་ཀྱི་ཕྱག་རྒྱ་ཞེས་བྱའོ། །ཡང་སངས་རྒྱས་ཀྱི་ཞིང་དེ་ན་
བྱང་ཆུབ་སེམས་དཔའ་སེམས་དཔའ་ཆེན་པོ་མཚན་གྱིས་བརྒྱན་པ། སྐར་མ་བརྩེགས་པའི་རྒྱལ་པོ་ཞེས་བྱ་བ་ཞིག་གནས་ཏེ། རིགས་ཀྱི་བུ་དེའི་སྨོན་ལམ་གྱིས་ཁྱད་པར་ནི་འདི་
ལྟ་བུ་སྟེ། སེམས་ཅན་ཇི་སྙེད་ཀྱིས། བྱང་ཆུབ་སེམས་དཔའ་སེམས་དཔའ་ཆེན་པོ་དེ་མཐོང་བ་དེ་དག་ཐམས་ཅད་སྐྱེས་བུ་ཆེན་པོའི་མཚན་སུམ་ཅུ་རྩ་གཉིས་ཀྱིས་ལེགས་པར་