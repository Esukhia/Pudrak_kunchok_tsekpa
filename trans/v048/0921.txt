འདུས་པ་ནི་བྱེ་བ་ཁྲག་ཁྲིག་བརྒྱ་སྟོང་བརྒྱ་བཅུ་རྩ་བཞིར་འགྱུར། བྱང་ཆུབ་སེམས་དཔའི་འདུས་པ་ནི་དེའི་ཉིས་འགྱུར་དུ་འགྱུར་དེ་དེ་རྒྱལ་པོ་ནམ་མཁའ་ཞེས་བྱ་བ་ཆོས་དང་ལྡན་པ། ཆོས་ཀྱི་
རྒྱལ་པོ་འཁོར་ལོས་བསྒྱུར་བའི་རྒྱལ་པོ་རིན་པོ་ཆེ་བདུན་དང་ལྡན་པ་བྱུང་སྟེ། རིགས་ཀྱི་བུ་རྒྱལ་པོ་ནམ་མཁའ་ཞེས་བྱ་བ་དེའི་བུ་དང་། ཆུང་མ་དང་། གཉེན་འདབ་དང་། འཁོར་
དུ་བཅས་པས་ལས་གཞན་མེད་ཅིང་སྐྱོ་བ་མེད་པའི་སེམས་ཀྱིས་དེ་བཞིན་གཤེགས་པ་འབྲུག་སྒྲའི་དབྱངས་ཉན་ཐོས་ཀྱི་དགེ་འདུན་དང་། བྱང་ཆུབ་སེམས་དཔའི་དགེ་འདུན་དང་
བཅས་པ་དེ་ལ། ལོ་བརྒྱ་ཁྲི་བཞི་སྟོང་དུ་ཞལ་ཟས་ཀྱི་རྣམ་པ་ཁ་ན་མ་ཐོ་བ་མེད་པ་གཞན་དང་གཞན་དག་དང་། ན་བཟའ་སར་པ་སར་བ་གཞན་དང་གཞན་དང་གཞན་དག་དང་། ཕོ་བྲང་
ཁང་པ་རྩེགས་སར་པ་སར་པ་གཞན་དང་གཞན་དག་དང་། རིམས་གྲོ་བ་ཁ་ན་མ་ཐོ་བ་མེད་པ་གཞན་དང་གཞན་དག་དང་། བདེ་བར་སྦྱར་པ་ཐམས་ཅད་ཀྱིས་རིམ་འགྲོར་བྱས་པར་
འགྱུར་རོ། །དེ་ལྟར་ལོ་བརྒྱ་ཁྲི་བཞི་སྟོང་འདས་པའི་འོག་ཏུ་དེ་གཅིག་བུ་དབེན་པ་ན་གཉིས་སུ་མེད་པར་འདུག་འདུག་པའི་ཡིད་ལ་རྣམ་པ་འདི་ལྟ་བུའི་སེམས་སྐྱེས་པར་འགྱུར་
ཏེ། བདག་གིས་དགེ་བའི་རྩ་བ་མང་པོ་མངོན་པར་འདུས་བྱས་ཀྱང་། དེ་དག་ངས་པར་མེད་པའི་སེམས་ཀྱི་འདུས་བྱས་ན། དེ་ནི་དགེ་བའི་རྩ་བ་དེ་དག་ཀྱང་ཡོངས་སུ་བསྔོ་བར་
བྱའོ་སྙམས་ནས། དེ་འདི་སྙམ་དུ་སེམས་ཏེ། དགེ་བའི་རྩ་བ་འདི་བརྒྱ་བྱིན་དུ་བསྔོ་འམ། ཚངས་པར་བསྔོ་འམ། འཁོར་ལོས་སྒྱུར་བར་བསྔོ་འམ། ཉན་ཐོས་སུ་བསྔོ་འམ།