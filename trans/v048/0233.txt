ཆོས་བཅུང་ཟད་ལ་ཡང་བྱེ་བྲག་ཏུ་འབྱེད་པ་མེད་པའི་ཕྱིར་རོ། །བྱང་ཆུབ་སེམས་དཔའ་སེམས་དཔའ་ཆེན་པོ་གང་གོ་ཆ་འདི་ལྟ་བུ་བགོས་པ་དེ་ནི། ཤེས་རབ་ཆེན་པོའི་སྟོབས་
འཛིན་ཅིང་ཐེག་པ་ཆེན་པོ་དང་། ཐེག་པ་མཆོག་དང་། མཚུངས་པ་མེད་པའི་ཐེག་པ་དང་། ཡོངས་སུ་སྡུད་པ་ཆེན་པོའི་ཐེག་པ་དང་། དབག་ཏུ་མེད་པ་བསྡུད་པའི་ཐེག་པ་ལ་
ཞོན་ནས། །སེམས་ཅན་ཐམས་ཅད་ཐེག་པ་འདིས་འདེག་པར་བྱེད་ཀྱང་། །ཐེག་པ་འདི་ལ་མི་ཤོང་བ་གང་ཡང་མེད་ལ། ཐེག་པ་དེ་ཡང་འཕེལ་བ་མེད་ཅིང་འགྲིབ་པ་མེད་པར་
སེམས་ཅན་རྣམས་བདེ་བ་ལ་བགོད་པར་བྱེད་ཅིང་། སེམས་ཅན་རྣམས་བདེ་བར་ངེས་པར་འབྱུང་བར་བྱེད་དོ། །སེམས་ཅན་གང་ངེས་པར་བདེ་བར་བྱེད་པའི་ཐེག་པ་འདི་
ལ་ཞོན་པ་གང་ཡིན་པ་དེ་དག་ལ་ནི། ལུས་དང་སེམས་ངལ་ཞིང་ཉོན་མོངས་པ་ཡོད་པར་མི་འགྱུར་རོ། །བློ་གྲོས་མཐའ་ཡས་ཐེག་པ་འདི་ནི་ལྷ་དང་མི་དང་ལྷ་མ་ཡིན་དུ་
བཅས་པའི་འཇིག་རྟེན་དང་། ཉན་ཐོས་དང་རང་སངས་རྒྱས་དང་། ཐེག་པ་བཞན་གྱི་ངེས་པར་འབྱུང་བར་བྱེད་པ་ཐམས་ཅད་ཟིལ་ཀྱིས་གནོན་པར་བྱེད་དོ། །ཐེག་པ་འདི་ནི་
འགྲིབ་མེད་པ། འོང་བ་མེད་པ་། གནས་པ་མེད་པ། ལྟར་མེད་པ། ཤེས་པ་མེད་པ། སྔོན་གྱི་མཐའ་མི་དམིགས་པ། ཕྱི་མའི་མཐའ་མི་དམིགས་པ། དབུས་མི་དམིགས་
པས། དུས་གསུམ་མཉམ་པ་ཉིད་དུ་གྱུར་ཅིང་། ནམ་མཁའ་དང་མཚུངས་པ། ཀུན་ནས་ཉོན་མོངས་པའི་རྡུལ་མི་སྤོང་བ་ལྟོས་པ་མེད་པ། ཐོགས་པ་མེད་པ། མངོན་པར་ཞེན་པ་མེད་