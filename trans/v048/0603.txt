མེད་མཁྱེན། །ངོ་བོ་ཉིད་སྟོང་འགྲོ་འོད་མེད། །རྣམ་དག་མཁྱེན་པ་ཚད་མ་མཆིས། །ཅི་སླད་འཛུམ་པ་སྟོན་པར་མཛད། །
བམ་པོ་གསུམ་པའོ།། །།དེ་བཞིན་གཤེགས་པ་སྐྱེ་མཐའ་རབ་ཟད་པ། །ཐུགས་རྗེ་ཆེན་པོས་འཇིག་རྟེན་ཀུན་སྐྱོང་མཛད། །ཆོས་རྗེ་མཆོག་གྱུར་མིའི་གཙོར་གྱུར་པ། །
ཅི་སླད་འཛུམ་པས་བསྟན་མཛད་བཤད་དུ་གསོལ། །བྱང་ཆུབ་སེམས་དཔའ་ཆེན་པོ་ཚད་མ་མཆིས། །གཞན་ཡང་ལྷ་ཚོགས་གཟི་བྱིན་ཆེ་བ་རྣམས། །མཁའ་ལ་གདུགས་ནི་དམ་པ་ཀུན་
ཀྱང་ཐོགས། །ས་ཆེན་འདི་ནི་རབ་ཏུ་གཡོས་པར་འགྱུར། །གང་ཞིག་སྔོན་ནི་དེ་བཞིན་གཤེགས་པ་ལས། །ཡུན་རིང་དགེ་བའི་ཆོས་ནི་གང་བསྒྲུབས་པ། །མཉམ་པར་དགའ་བར་མཛད་
པར་ཐུགས་རྗེའི་གཙོ། །ཅི་སླད་འཛུམ་པ་བསྟན་མཛད་བཤད་དུ་གསོལ། །གང་ཞིག་སྔོན་ནི་སངས་རྒྱས་རབ་མཆོད་ནས། །ཆོས་འདི་ཐོས་ན་དགའ་བ་རབ་བསྐྱེད་པས། །འདྲེན་པ་རབ་
མཆོག་མིའི་གཙོར་གྱུར་པ། །དེ་སླད་འཛུམ་པ་སྟོན་པར་བཤད་དུ་གསོལ། །བཅོམ་ལྡན་གསུང་ནི་མང་པོ་དགའ་མཛད་པས། །བྱ་རྒྱལ་ངང་པ་བཞིན་དུ་དབྱངས་རབ་སྙན། །སྒྲ་
སྙན་ཚད་མེད་རང་གི་ངང་ལས་བྱུང་། །ཅི་སླད་འོད་ཟེར་འདི་བཀྱེ་བཤད་དུ་གསོལ། །ཚིག་བཤད་བྱེ་བ་ཚད་མ་མཆིས་པ་ཡིས། །རྗེ་མཐུན་གསུང་གི་བསྔགས་པ་བརྗོད་འགྱུར་ཅིང་། །
ཀུན་ཙི་རའི་སྒྲ་སྐད་མཆོག་ལྡན་པས། །ཅི་སླད་འོད་ཟེར་བཀྱེ་བ་བཤད་དུ་གསོལ། །འབྲུག་སྒྲ་ཟབ་མོ་མཆོག་ནི་བསྟན་པའི་སྒྲས། །འཇིག་རྟེན་བརྒྱ་སྟོང་དཔག་མེད་གྲགས་འགྱུར་བ། །