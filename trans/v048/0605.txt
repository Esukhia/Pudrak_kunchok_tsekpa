༄༅། །མེད་རྒྱུ་བར་མཛད། །སེམས་ཅན་ལོག་དང་ཡང་དག་ལས་སྟོང་མཛད། །ཚེམས་དཀར་དྲི་མི་མངའ་བས་དུང་དང་འདྲ། །ལྗགས་མཚན་སྲིད་རིང་ཞལ་ནི་ཀུན་ཏུ་ཁེབས། །འགྲམ་པ་
སེང་གེ་འདྲ་ཞིང་ཤངས་ཀྱང་མཐོ། །ཐམས་ཅད་ཐབས་དང་རྣམ་དག་ཐུགས་ལས་སྐྱེས། །ཨུད་པ་ལའི་གསུང་ནི་ཞལ་ནས་འབྱུང་། །ཙན་དན་དྲི་དག་སྐུ་ནི་ཀུན་ཏུ་ཁྱབ། །སྔོན་གྱི་བྱམས་
པ་རྒྱ་ཆེན་བསྒོམས་པས་ན། །རྣམ་དག་མོས་པ་རྟག་ཏུ་རྒྱུན་མི་འཆད། །དེ་བཞིན་གཤེགས་པའི་ཞབས་མཐིལ་ཤིན་དུ་མཉམ། །ས་ལ་རེག་ཀྱང་རྡུལ་ནི་གོས་མི་འགྱུར། །གོམ་པ་སེང་གེ་
གླང་པོ་ཆེན་འདྲ་བས། །འཇིག་རྟེན་ཐམས་ཅད་ལས་ནི་ཡང་དག་འདས། །འཁོར་ལོ་རྩིབས་སྟོང་མཚན་ཀྱིས་མཛེས་པར་བརྒྱན། །ཁྱུད་འཕགས་འོད་ཟེར་དག་ནི་རྟག་དུ་གསལ། །
དགེ་བ་དག་གི་སྐྱེ་དགུ་ཕན་འདོགས་པས། །གང་གིས་མཐོང་བ་དང་བ་རབ་དུ་སྐྱེད། །སོར་ཅིག་འོད་ཟེར་བརྒྱ་སྟོང་རབ་བཀྱེ་ནས། །སངས་རྒྱས་ཞིང་ནི་དཔག་མེད་སྣང་བར་མཛད། །སྔོན་གྱི་
དགེ་སྦྱོད་མང་པོ་རབ་བསྒྲུབས་པས། །མཚན་གྱི་བཀོད་པ་སྣ་ཚོགས་འདི་བརྙེས་ལས། །གཟུགས་སྐུས་ཡོངས་རྫོགས་དཔེ་ཟླ་ཡོངས་མ་མཆིས། །ཞལ་མཚན་རབ་མཛེས་ཤིན་ཏུ་ཁྱད་
པར་འཕགས། །རྫུ་འཕྲུལ་དག་གིས་འཇིག་རྟེན་ཕན་འདོགས་པ། །ཅི་སླད་འཛུམ་པ་བསྟན་མཛད་བཤད་དུ་གསོལ། །བྱིན་པ་རི་དགས་ཨེ་ནེ་ཡ་དང་འདྲ། །སྐུ་དབྱིབས་མི་དགུ་
སེང་གེ་ཅི་ལྟ་བཞིན། །འཇིག་རྟེན་འབྱུང་ནས་འཇིག་རྟེན་སྣང་མཛད་པ། །ཇི་ལྟར་འཛུམ་པ་བསྟན་པ་བཤད་དུ་གསོལ། །ཅང་ཤེས་བཞིན་དུ་མཚན་སྦས་རྡུལ་མི་མངའ། །ཕྱག་མཐིལ་