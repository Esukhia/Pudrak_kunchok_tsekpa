༄༅། །མི་ཟད་པའི་ཤེས་པ་དག །ཡོངས་སུ་རྫོགས་པར་བྱེད་པ་ཡིན། །གཞན་ཡང་རྒྱུ་རྐྱེན་བཅུ་གཉིས་ཀྱིས། །སྤྱོད་དང་བཅས་པའི་ཤེས་པ་དང་།
སྤྱོད་པ་མེད་པའི་ཤེས་པ་དང་། །མཚན་མ་བཅས་དང་མཚན་མ་མེད། །འདུས་བྱས་དང་ནི་འདུས་མ་བྱས། །རྣམ་པར་གཞག་དང་ཡོངས་སྡུད་དང་། །བདག་དང་གཞན་
གྱི་སེམས་ཤེས་པ། །ཡང་དག་ཅི་བཞིན་ཤེས་པ་ཡིན། །གཞན་ཡང་མིག་ཟད་སྐྱེ་མཐའ་དང་། །མིག་གི་མཐའ་དང་རབ་དབེན་དང་། །འཇུག་པ་དང་ནི་མེད་པ་དང་། །
མིག་སྐྱེ་བ་དང་ཉེ་ཞི་ཉིད། །ཡང་དག་ཅི་བཞིན་ཤེས་པས་ན། །སེམས་ཅན་དག་ནི་མང་པོ་རྣམས། །རྣམ་པར་དག་པའི་ཡེ་ཤེས་དང་། །མཐུན་དང་བཅས་པའི་ཡེ་ཤེས་དང་།
བརྩོན་འགྲུས་ཡེ་ཤེས་ཐོས་པར་བྱེད། །གཞན་ཡང་གཅིག་དང་ཐ་དད་ཤེས། །སེམས་ཅན་དག་ནི་ཐམས་ཅད་ཀྱི། །མོས་པ་ཤེས་པ་གང་ཡིན་པ། །ཡང་དག་ཅི་བཞིན་
ཤེས་པ་ཡིན། །གཞན་ཡང་སེམས་ཅན་ཐམས་ཅད་ཀྱི། །མོས་པ་ཁྱད་པར་འཕགས་པ་དང་། །རྣམ་དག་སེམས་ཀྱི་ཤེས་པ་དང༌། །ལས་དང་རྣམ་སྨིན་ཤེས་པ་དང་། །
དབང་པོ་ཁམས་ཀྱི་ཤེས་པ་དང་། །སེམས་ཀྱི་འགྱུར་བ་ཤེས་པ་དང་། །ཤེས་རབ་མོས་པའི་ཤེས་པ་དང་། །ཤིན་ཏུ་རྣམ་གྲོལ་ཤེས་པ་དང་། །སྤོབས་པ་མཆོག་ནི་ཤེས
པ་དག །ཡང་དག་ཅི་བཞིན་ཤེས་པ་ཡིན། །གཞན་ཡང་སེམས་ཅན་མ་ལུས་པ། །ཆོས་ལ་མོས་པ་མེད་གྱུར་པ། །ཡང་དག་ཅི་བཞིན་ཤེས་པས་ན། །མོས་པའི་ཤེས་