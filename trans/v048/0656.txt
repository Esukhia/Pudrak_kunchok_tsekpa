༄༅། །འདུ་ཤེས་མེད། །སེམས་ཀྱི་མཚན་ཉིད་སྟོང་རྟོགས་པ། །སངས་རྒྱས་སྤྱོད་ལ་གནས་པས་ན། །གྲོང་ཁྱེར་གཤེགས་པར་མི་རྟོག་ཅིང་། །
མྱ་ངན་འདས་པའི་འདུ་ཤེས་མེད། །གང་གིས་དེ་ལྟར་རབ་ཤེས་པ། །སངས་རྒྱས་རྣམས་ནི་མཐོང་འགྱུར་ཞིང་། །ངོ་བོ་ཉིད་ཀྱང་སྟོང་རྟོགས་པས། །མཐར་ནི་སྐྱེ་འགག་
ཅི་ཡང་མེད། །བཅོམ་ལྡན་བསྐལ་པ་དཔག་མེད་ནས། །དཀའ་བ་རྣམས་ནི་རབ་སྤྱད་ནས། །ངོ་བོ་ཉིད་ནི་སྟོང་མཁྱེན་ན། །བྱིས་པ་རྣམས་ཀྱིས་མི་རྟོགསོ། །བཅོམ་ལྡན་
གྲོང་ཁྱེར་གཤེགས་པའི་ཚེ། །འཁོར་ནི་བརྒྱ་སྟོང་མང་གིས་བསྐོར། །མི་དང་མི་མ་ཡིན་ལ་སོགས། །དང་བའི་སེམས་ཀྱིས་མཆོད་པ་བས། །གང་གིས་སྐད་ཅིག་ཙམ་དུ་
ནི། །མིག་ཟད་མཐའ་ནི་རབ་སེམས་ཤིང་། །མཚན་མ་རྣམས་ནི་སྟོང་རྟོགས་ཤིང་། །འདི་ཡིས་བསོད་ནམས་དེ་བས་འཕགས། །འགྲང་བ་དང་ནི་གྲངས་ཀྱི་ཚད། །རྒྱུ་ཙམ་
དུ་ཡང་མི་བཟོད་དོ། །དེ་བཞིན་མིག་གི་སྐྱེ་མཐའ་དང༌། །མིག་གི་མཐའ་དང་འཇུག་པ་ནས། །རབ་ཏུ་ཞི་བའི་བར་དུ་ཡང་། །དེ་བཞིན་དུ་ནི་རིག་པར་བྱ། །རྣབ་སྣ་ལྔ་ལུས་
དང་ཡིད། །གཟུགས་སྒྲ་དྲི་རོ་རེག་བྱ་ནས། །སྒྲ་དང་མིང་གི་བར་དུ་ཡང་། །ཐམས་ཅད་དེ་བཞིན་སྦྱར་བར་བྱ། །དེ་ནས་དེ་ཚེ་བཅོམ་ལྡན་འདས། །གྲོང་ཁྱེར་དུ་ནི་གཤེགས་
པའི་ཚེ། །ཞབས་ནི་ས་ལ་རེག་ཙམ་གྱིས། །ས་ནི་ཀུན་ཏུ་རབ་ཏུ་གཡོས། །རི་རྣམས་གང་ཡིན་དེ་དག་ཀྱང་། །ཐམས་ཅད་བཅོམ་ལྡན་འདས་ལ་ཕྱོགས། །ལྷ་དང་མི་