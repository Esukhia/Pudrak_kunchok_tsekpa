མེ་དང༌། རླུང་གི་ཁམས་ལས་ལས་ཀྱི་སྟོབས་ཀྱིས་འཕེལ་བར་བྱེད་པ་ཡང་དེ་བཞིན་དུ་རིག་པར་བྱའོ། །དགའ་བོ་ཕ་མའི་མི་གཙང་བ་ལས་མེར་མེར་པོའི་ལུས་འབྱུང་བ་ཡང་མ་
ཡིན། མའི་མངལ་ནས་ཀྱང་མ་ཡིན། ལས་ལས་ཀྱང་མ་ཡིན། རྒྱུ་ལས་ཀྱང་མ་ཡིན། རྐྱེན་ལས་ཀྱང་མ་ཡིན་མོད་ཀྱི། འོན་ཀྱང་རྒྱུ་རྐྱེན་མང་པོ་འདི་དག་འཚོགས་པའི་དབང་
གིས་མངལ་མངོན་པར་གྲུབ་པར་བྱེད་དེ། འདི་ལྟ་སྟེ། དཔེར་ན་ས་བོན་སར་པ་རླུང་དང་ཉི་མས་ཉམས་པར་མ་བྱས་པ་སྲ་ཞིང་སྙིང་པོ་དང་བཅས་པ། བུ་ག་མ་བྱུང་བ་ཤིན་ཏུ་
ལེགས་པར་སྦས་པ། ཞིང་གཤིན་པ་ལ་བཏབ་ནས་རླན་ནི་རྒྱུ་དང་རྐྱེན་འདུས་པར་གྱུར་ན། གདོད་མྱུ་གུ་དང་། སྡོང་བུ་དང་། ཡལ་ག་དང་། ལོ་མ་དང་། མེ་ཏོག་དང་། འབྲས་བུ་
རིམས་ཀྱི་སྐྱེ་ཞིང་འཕེལ་བར་འགྱུར་ཏེ། དགའ་བོ་ས་བོན་དེ་ཡང་འདུས་པ་དང་བྲལ་བ་ལས། མྱུ་གུ་ལས་སྩོགས་པ་བསྐྱེད་པར་བྱེད་པ་མ་ཡིན་བ་དེ་བཞིན་དུ། ཕ་མ་འབའ་ཤིག་
དང་། ལས་འབའ་ཤིག་དང་། རྐྱེན་གཞན་འབའ་ཤིག་ལས་མངལ་དུ་སྐྱེ་བ་ཐོབ་པ་མ་ཡིན་གྱི། ཕ་མའི་ཁུ་བ་དང་། ཁྲག་དང་། རྒྱུ་དང་། རྐྱེན་ལས་འདས་པའི་དབང་གིས་
མངལ་མངོན་པར་གྲུབ་པར་རིག་པར་བྱའོ། །དགའ་བོ་འདི་ལྟ་སྟེ། དཔེར་ན་མིག་དང་ལྡན་པའི་སྐྱེས་བུས་མེ་ཡོངས་སུ་བཙལ་བའི་ཕྱིར། ནོར་བུ་མེ་ཤེལ་ཁྱེར་ནས་ཉི་མ་ལ་
བཞག་སྟེ། བ་ལང་གི་ལྕི་བ་སྐམ་པོ་དེའི་དྲུང་དུ་བཞག་ན། གདོད་མེ་འབྱུང་བར་འགྱུར་བ་དེ་བཞིན་དུ། ཕ་མའི་ཁུ་བ་དང་། ཁྲག་དང་། རྒྱུ་དང་རྐྱེན་འདུས་པ་ལས་བརྟེན་པའི་ཕྱིར།