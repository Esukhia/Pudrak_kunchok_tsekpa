ལྟ་སྟེ། གླད་པ་ན་བ་དང་། མིག་ན་བ་དང་། རྣ་བ་ན་བ་དང་། སྣ་ན་བ་དང་། ལྕེ་ན་བ་དང་། སོ་ན་བ་དང་། རྐོག་མ་ན་བ་དང་། སྙིང་ན་བ་དང་། ལྟོ་བ་ན་བ་དང་། ལག་པ་ན་བ་དང་། རྐང་
པ་ན་བས་གནོད་པ་དང་། གཡན་པ་དང་། མཛེ་དང་། སྨོས་པ་དང་། རྐངས་པ་དང་། ལུད་པ་དང་། མཁྲིས་པ་དང་། བན་ཀན་ལ་སྩོགས་པ་ནད་མང་པོ་རྣམས་ཀྱིས་ཡན་ལག་
དང་ཉིང་ལག་ན་ཞིང་སྡུག་བསྔལ་མྱོང་བར་བྱེད་དེ། དགའ་བོ་མིའི་ལུས་ལ་འདི་འདྲ་བ་ནི་ནད་ཀྱི་སྡུག་བསྔལ་རྣམ་པ་སྣ་ཚོགས་ཡོད་དོ། །གཞན་ཡང་རླུང་ནད་རྒྱ་རྩ་གཅིག་དང་། མཁྲིས་
པའི་ནད་བརྒྱ་རྩ་གཅིག་དང་། བད་ཀན་གྱི་ནད་བརྒྱ་རྩ་གཅིག་དང་། འདུས་པའི་ནད་བརྒྱ་རྩ་གཅིག་ཡོད་པས། མདོར་བསྡུ་ན་ནད་བཞི་བརྒྱ་རྩ་བཞི་ནང་གི་ལུས་ལས་སྐྱེ་བར་འགྱུར་
བས། དགའ་བོ་ལུས་འདི་འབྲས་དང་འདྲ་ཞིང་ཟུག་རྔུ་དང་འདྲ་བས། ནད་མང་པོ་ལས་མངོན་པར་གྲུབ་པ་སྐད་ཅིག་ཙམ་དུ་ཡང་མི་གནས་ཤིང་། སྐད་ཅིག་མར་གྱུར་པ་རང་
བཞིན་གྱིས་མི་རྟག་པ་དང་། སྡུག་བསྔལ་བ་དང་། སྟོང་པ་དང་། བདག་མེད་པར་གྱུར་པ། འཆི་བའ་དང་ཉེ་ཞིང་འཇིག་པར་འགྱུར་བའི་ཆོས་ཅན་ཡིད་བརྟན་དུ་མི་རུང་བ་མིན་ནོ། །
དགའ་བོ་འདི་ལྟར་སེམས་ཅན་རྣམས་ནི་གཞན་ཡང་སྐྱེ་བའི་སྡུག་བསྔལ་འདི་ལྟ་བུ་ཡོད་པར་འགྱུར་ཏེ། འདི་ལྟ་སྟེ། ལག་པ་བཅད་པ་དང་། རྐང་པ་བཅད་པ་དང་། མིག་
ཕྱུང་བ་དང་། རྣ་བ་བཅད་པ་དང་། སྣ་བཅད་པ་དང་། ལྕེ་བཅད་པ་དང་། འགོ་བཅད་པ་དང་། ཡན་ལག་དང་ཉིང་ལག་བཅད་པའི་སྡུག་བསྔལ་དང་། གཞན་ཡང་གོ་ར་