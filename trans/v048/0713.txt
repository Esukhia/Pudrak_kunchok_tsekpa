དུས་སུ་ཤིའ་གོང་བུ་གྲིབ་མ་ལ་བཞག་པ་ཉི་མའི་འོད་ཀྱིས་ཕོག་པ་བཞིན་དུ་འདྲུལ་ཞིང་དམིགས་པར་འགྱུར་རོ། །གལ་ཏེ་ས་དང་། ཆུ་དང་། མེའི་ཁམས་དང་ལྡན་ལ། རླུང་གི་ཁམས་མེད་པར་གྱུར་ན་ནི།
འཕེལ་བར་མི་འགྱུར་ཏེ། འདི་ལྟ་སྟེ། དཔེར་ན་ཁུར་བ་མཁན་ནམ། དེའི་སློབ་མ་མཁས་པས་ཁུར་བ་བཙོས་ནས་དབུགས་ཀྱིས་བུས་ཏེ། ཅི་དང་ཅི་བྱ་བ་རྣམས་མངོན་པར་འདུས་བྱས་ནས། དེ་དག་
ནང་ཁོང་སྟོང་དུ་བྱེད་པ། གལ་ཏེ་རླུང་གི་སྟོབས་མེད་པར་གྱུར་ན། མངོན་པར་འགྲུབ་བར་མི་འགྱུར་རོ། །དེ་བཞིན་དུ་འབྱུང་བ་ཆེན་པོ་བཞི་པོ་དག་ཀྱང་། ཕན་ཚུན་གཅིག་ལ་གཅིག་བརྟེན་ཅིང་ཡོངས་
སུ་བཟུང་ནས། རྣམ་པར་བཞག་པ་ཡིན་པས། དེའི་ཕྱིར་མེར་མེར་པོའི་ལུས་ཕ་མའི་འབྱུང་བ་ཆེན་པོ་བཞི་དང་། ལས་ཀྱི་རླུང་གི་རྒྱུས་སྐྱེ་བར་འགྱུར་བ་ཡང་། དེ་བཞིན་དུ་རྐྱེན་མང་པོ་རྣམས་ཀྱི་ནང་ན། 
དམིགས་པར་མི་འགྱུར་ཡང་འདུས་པའི་སྟོབས་ཀྱིས་ལུས་ཡང་དག་པར་ལེན་པར་འགྱུར་བར་རིག་པར་བྱའོ། །གཞན་ཡང་དགའ་བོ་འདི་ལྟ་སྟེ། དཔེར་ན་ས་བོན་སར་པ་ཡོངས་སུ་གཙང་བ། ལེགས་
པར་སྦས་པ། སྲིན་བུས་མ་ཟོས་པ། མ་རུལ་ཅིང་ཚིག་པ་དང་། གས་པ་དང་། བུ་ག་མེད་པ་ཞིག་གང་ལ་ལ་ཞིག་གིས། ཞིང་བཟང་ཞིང་གཤིན་བ་བཙལ་ཏེ། ས་བོན་དེ་བཏབ་ན། ཅི་ཉིན་ཞག་གིས་མྱུ་གུ་
དང་སྡོང་བུ་དང་། ཡལ་ག་དང་། ལོ་མ་དང་གྲིབ་མ་དང་། བཅས་པ་དང་། མེ་ཏོག་དང་། འབྲས་བུ་རྒྱས་ཤིང་ཕུན་སུམ་ཚོགས་པར་འགྱུར་རམ། བཅོམ་ལྡན་འདས་དེ་ནི་འདི་ལྟར་མི་འགྱུར་ལེགས་སོ། །
བཅོམ་ལྡན་འདས་ཀྱིས་བཀའ་སྩལ་པ། དགའ་བོ་མེར་མེར་བོའི་ལུས་ཀྱང་དེ་བཞིན་དུ། རྒྱུ་དང་རྐྱེན་ལས་རིམས་ཀྱིས་སྐྱེ་བར་འགྱུར་གྱི། དུས་གཅིག་དུ་དབང་པོ་རྣམས་ཕུན་སུམ་ཚོགས་པར་མ་འགྱུར་