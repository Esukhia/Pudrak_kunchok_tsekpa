༄༅། །ཤིན་ཏུ་རྣམ་པར་དག་པའི་ལམ་འདི་ནི་སྐྱེས་བུ་དམ་པ་རྣམ་ཀྱིས་བསྒོམ་པར་བྱ་བ། བློ་དང་ལྡན་པ་རྣམས་ཀྱིས་བཀུར་བར་བྱ་བ། །འཕགས་པ་རྣམས་
ལ་དགའ་བར་བྱེད་པ། དེ་བཞིན་གཤེགས་པ་རྣམས་ཀྱིས་རབ་ཏུ་བསྔགས་པ་ཡིན་པས། བདུད་དང་བདུད་ཀྱི་འཁོར་དང་བདུད་ཀྱི་སྔགས་པ་དང་། བདུད་ཀྱི་རིས་ཀྱི་ལྷ་ཐམས་ཅད་
ཀྱིས་བགྲོད་པར་བྱ་བའི་གནས་མ་ཡིན་ནོ། །ཕྱི་རོལ་པའི་ལམ་ལ་སྲེད་ཅིང་མངོན་པར་ཞེན་པ་ཐམས་ཅད་དང་། རྩོན་པའི་སྨྲ་བ་ལ་གནས་པ་དང༌། ལྟ་བའི་ཐིབས་པོར་ཞུགས་པ་དང་། ལམ་
མ་ཡིན་པར་སོང་བ་དང་། འཇིག་རྟེན་བརྒྱང་ཕན་ལས་སྩོགས་པས་བགྲོད་པར་བྱ་བའི་སྤྱོད་ཡུལ་ཡང་མ་ཡིན་ནོ། །མྱ་ངན་ལས་འདས་པ་ལ་སྲེད་པ་ཐམས་ཅད་ཀྱིས་བགྲོད་པར་བྱ་བའི་
སྤྱོད་ཡུལ་ཡང་མ་ཡིན་ནོ། །དེ་ཅིའི་ཕྱིར་ཞེ་ན། འདུས་མ་བྱས་ལ་གནས་པ་གང་ཡིན་པ་དེ་དག་ནི་མྱ་ངན་ལས་འདས་པར་རྣམ་པར་རྟོག་པ་དང་བཅས་པས་ན། མྱ་ངན་ལས་འདས་པར་
རྣམ་པར་རྟོག་པ་གང་ཡིན་པ་དེ་ཉིད་འདུ་བྱེད་རྣམས་སུ་རྣམ་པར་རྟོག་པ་ཡིན་པས་སོ། །དེ་ཅིའི་ཕྱིར་ཞེ་ན། མྱ་ངན་ལས་འདས་པའི་དབྱིངས་ནི་རྣམ་པར་རྟོགས་པའི་གཡོ་བ་ཐམས་
ཅད་ལས་ཡང་དག་པར་འདས་པ་ཡིན་པས། འདུས་མ་བྱས་ཀྱང་ཡོད་པ་མ་ཡིན་ན། འདུས་བྱས་ཡོད་པར་མི་འགྱུར་བ་ལྟ་སྨོས་ཀྱང་ཅི་དགོས་སྟེ། ལམ་{ལ་}འདི་ནི་རྣམ་པར་རྟོག་པ་
ཐམས་ཅད་ཡོངས་སུ་སྦྱོང་བར་བྱེད་པས། ཐ་ན་འདུས་མ་བྱས་སུ་རྟོག་པ་ཅུང་ཟད་ཙམ་ཡང་མེད་ན། འདུས་བྱས་སུ་རྟོགས་པ་ཐམས་ཅད་ལྟ་ཡོད་པར་ག་ལ་འགྱུར། །གང་གིས་