བས། །སངས་རྒྱས་རྣམས་ནི་དེ་ལས་སྐྱེས། །དེ་སྐད་དུ་ནི་ཐོས་པར་འགྱུར། །ངའི་རྫུ་འཕྲུལ་སྟོབས་ཀྱིས་ནི། །མཁའ་ལས་མིག་བདེན་རབ་ཞི་བས། །སངས་
རྒྱས་རྣམས་ནི་དེ་ལས་སྐྱེས། །དེ་སྐད་དུ་ནི་ཐོས་པར་འགྱུར། །ངའི་རྫུ་འཕྲུལ་སྟོབས་ཀྱིས་ནི། །མཁའ་ལས་མིག་དབེན་རབ་ཞི་བས། །སངས་རྒྱས་རྣམས་ནི་དེ་ལས་སྐྱེས། །
དེ་སྐད་དུ་ནི་ཐོས་པར་འགྱུར། །རྣ་བ་སྣ་ལྕེ་ལུས་དང་ཡིད། །གཟུགས་སྒྲ་དྲི་རོ་རེག་བྱ་ནས། །སྒྲ་དང་མིང་ལས་སྩོགས་པའི་བར། །ཐམས་ཅད་ཀུན་ཀྱང་དེ་བཞིན་ནོ། །འདོད་
སྡང་གཏི་མུག་ཁོང་ཁྲོ་དང་། །འཆབ་དང་ཕྲག་དོག་གཡོ་སྒྱུ་དང་། །ཁེངས་དང་ང་རྒྱལ་ལ་སྩོགས་པ། །རྒྱ་ཆེར་བཤད་ཀྱང་དེ་བཞིན་ནོ། །དེ་ནས་ཟླ་འོད་གཞོན་ནུར་གྱུར་པ་དེ་
ལྟ་བུའི་ཆོས་ཁྱད་པར་དུ་འཕགས་པ་ཐོབ་པས་རབ་ཏུ་དགའ་བར་གྱུར་ནས། །ཐལ་མོ་སྦྱར་ཏེ། །བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་སང་གི་
གདུགས་ལ། །བདག་དེ་བཞིན་གཤེགས་པ་དང་། །འཁོར་མང་པོ་དང་བཅས་པར་གདུགས་ཚོད་ལ་སྤྱན་འདྲེན་ན། ཐུགས་བརྩེ་བར་དགོངས་ཏེ། །བདག་གིས་སྦྱར་བའི་གདུགས་
ཚོད་གསོལ་བར་ཅི་གནང་། །དེ་སྐད་ཅེས་གསོལ་པ་དང་། །དེ་ནས་བཅོམ་ལྡན་འདས་ཀྱིས་གཞོན་ནུ་དེའི་བསམ་པ་རྣམ་པར་དག་པ་དང་། སེམས་ཅན་ཚད་མེད་པ་རྣམས་ལ་
ཡང་ཕན་མཛད་པར་འགྱུར་བར་ཐུགས་ཀྱིས་མཁྱེན་ནས། །ཐུགས་བརྩེ་བར་དགོངས་ཏེ། ཅང་མིང་གསུང་བར་གནང་ངོ་། །དེ་ནས་ཟླ་འོད་གཞོན་ནུར་གྱུར་པ་སྟན་ལས་ལངས་