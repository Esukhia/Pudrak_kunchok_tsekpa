༄༅། །ང་ལ་འོད་ཟེར་ཡང་ཡོད་དེ། །དེ་མིང་གནོད་སྦྱིན་འདུལ་ཞེས་བྱ། །སོ་སོར་ལེགས་པར་བརྟགས་བས་ན། །དེ་ཕྱིར་དེ་ལས་སྐྱེས་པ་ཡིན། །ང་ལ་འོད་ཟེར་ཡང་ཡོད་དེ། །དེ་མིང་བུད་
མེད་རྟོག་ཞེས་བྱ། །བུད་མེད་མཚན་མ་སྤངས་པས་ན། །དེ་ཕྱིར་དེ་ལས་སྐྱེས་པ་ཡིན། །ང་ལ་འོད་ཟྲེར་ཡང་ཡོད་དེ། །དེ་མིང་སྐྱེས་པ་རྟོགས་ཞེས་བྱ། །སྐྱེས་པའི་མཚན་མ་སྤངས་བས་ན། །དེ་ཕྱིར་
དེ་ལས་སྐྱེས་པ་ཡིན། །ང་ལ་འོད་ཟེར་ཡང་ཡོད་དེ། །དེ་མིང་རྡོ་རྗེ་སྟོབས་ཞེས་བྱ། །ལས་ཀྱི་ཤེས་པ་དག་པས་ན། །དེ་ཕྱིར་དེ་ལས་སྐྱེས་པ་ཡིན། །ང་ལ་འོད་ཟེར་ཡང་ཡོད་དེ། །དེ་མིང་སྟོང་པ་སྟོན་
ཞེས་བྱའོ། །འཇིག་རྟེན་རྣམ་སྨིན་སྟོན་པས་ན། །དེ་ཕྱིར་དེ་ལས་སྐྱེས་པ་ཡིན། །ང་ལ་འོད་ཟེར་ཡང་ཡོད་དེ། །དེ་མིང་ཡང་དག་རྟོགས་ཞེས་བྱ། །ཕྱིན་ཅི་ལོག་བཞི་སྤངས་པས་ན། །དེ་ཕྱིར་དེ་ལས་
སྐྱེས་པ་ཡིན། ང་ལ་འོད་ཟེར་ཡང་ཡོད་དེ། །སངས་རྒྱས་གསུང་ནི་སྟོན་ཞེས་བྱ། །ཆོས་དབྱིངས་སྔགས་པ་བརྗོད་པས་ནས། །དེ་ཕྱིར་དེ་ལས་སྐྱེས་པ་ཡིན། །ང་ལ་འོད་ཟེར་ཡང་ཡོད་དེ། །སྐྱོན་རྣམས་
སྤངས་པ་ཞེས་བྱའོ། །མོས་པའི་བསྔགས་པ་བརྗོད་པས་ནི། །དེ་ཕྱིར་དེ་ལས་སྐྱེས་པ་ཡིན། །ང་ལ་འོད་ཟེར་ཡང་ཡོད་དེ། །བཀོད་པ་ཀུན་ཏུ་སྣང་ཞེས་བྱ། །མར་མེ་ཕུལ་བའི་སྔགས་བརྗོད་པས། །
དེ་ཕྱིར་དེ་ལས་སྐྱེས་པ་ཡིན། །ང་ལ་འོད་ཟེར་ཡང་ཡོད་དེ། །དེ་མིང་སྲིད་པ་སྤངས་ཞེས་བྱ། །ཏིང་འཛིན་ཤེས་རབ་སྔགས་བརྗོད་པས། །དེ་ཕྱིར་དེ་ལས་སྐྱེས་པ་ཡིན། །ང་ལ་འོད་ཟེར་ཡང་ཡོད་དེ། །དེ་མིང་
བག་ཆགས་སྤངས་ཞེས་བྱ། །སྔོན་མཐའི་ཤེས་པ་སྔགས་པས་ན། །དེ་ཕྱིར་དེ་ལས་སྐྱེས་པ་ཡིན། །ང་ལ་འོད་ཟེར་ཡང་ཡོད་དེ། །དེ་མིང་ཆགས་པ་སྤངས་ཞེས་བྱ། །མི་སྐྱེས་ཡེ་ཤེས་བསྔགས་པས་ན། །