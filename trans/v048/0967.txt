འབུམ་ཕྲག་ནི་འདི་སྙེད་གཅིག་ཡོད་དོ། །བྱེ་བ་ཁྲག་ཁྲིག་འབུམ་ཕྲག་ནི་འདི་སྙེད་ཅིག་ཡོད་དོ། །གཏམས་ཕྲག་ནི་འདི་སྙེད་ཅིག་ཡོད་དོ། །དཀྲིགས་ཕྲག་ནི་འདི་སྙེད་ཅིག་
ཡོད་དོ། །མི་འཁྲུགས་པའི་ཕྲག་ནི་འདི་སྙེད་ཅིག་ཡོད་དོ། །ཞེས་བྱ་བར་ཤེས་པ་འམ། བགྲང་བ་འམ། བཞལ་བ་འམ། ཚད་བཟུང་བར་ནུས་སམ། གསོལ་པ། བཅོམ་
ལྡན་འདས་དཔེའ་དེ་ལ་ནི་སེམས་ཅན་རྣམས་མྱོས་པར་འགྱུར་གྱི། དོན་འཚལ་བ་འམ། གཞལ་བ་འམ། བགྲངས་པ་འམ། ཚད་བཟུང་བར་མི་ནུས་སོ། །བཅོམ་ལྡན་འདས་
ཀྱིས་བཀའ་སྩལ་པ། རིགས་ཀྱི་བུ་དེ་བཞིན་གཤེགས་པས་ནི། རྡུལ་ཕྲ་རབ་དེ་དག་བགྲང་བའི་ཚུལ་ཀྱིས། རྒྱ་ཕྲག་ནི་འདི་སྙེད་གཅིག་ཡོད་དོ། །སྟོང་ཕྲག་ནི་འདི་སྙེད་
གཅིག་ཡོད་དོ། འབུམ་ཕྲག་ནི་འདི་སྙེད་གཅིག་ཡོད་དོ། །བྱེ་བ་ཕྲག་ནི་འདི་སྙེད་ཅིག་ཡོད་དོ། །བྱེ་བ་རྒྱ་ཕྲག་ནི་འདི་སྙེད་གཅིག་ཡོད་དོ། །བྱེ་བ་སྟོང་ཕྲག་ནི་འདི་སྙེད་གཅིག་
ཡོད་དོ། །བྱེ་བ་འབུམ་ཕྲག་ནི་འདི་སྙེད་གཅིག་ཡོད་དོ། །བྱེ་བ་ཁྲག་ཁྲིག་འབུམ་ཕྲག་ནི་འདི་སྙེད་གཅིག་ཡོད་དོ། །གཏམས་ཕྲག་ནི་འདི་སྙེད་ཅིག་ཡོད་དོ། །དཀྲིགས་
ཕྲག་ནི་འདི་སྙེད་གཅིག་ཡོད་དོ། །མི་འཁྲུགས་པའི་ཕྲག་ནི་འདི་སྙེད་གཅིག་ཡོད་དོ་ཞེས་བྱ་བ་དེ་བས་ཀྱང་ལྷག་པར་གོང་དུ་དེ་བཞིན་གཤེགས་པས་རྣམ་པ་ཐམས་ཅད་
དུ་ཐུགས་སུ་ཆུད་དོ། །དེ་ནས་བཅོམ་ལྡན་འདས་ལ་བྱང་ཆུབ་སེམས་དཔའ་སེམས་དཔའ་ཆེན་པོ་བྱམས་པས། འདི་སྐད་ཅེས་གསོལ་ཏོ། །བཅོམ་ལྡན་འདས་གལ་ཏེ་ཡེ་