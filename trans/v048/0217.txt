པར་ཡོངས་སུ་རྫོགས་པར་བྱ་བའི་ཕྱིར། །གོ་ཆ་ཆེན་པོ་བགོ་བར་བྱའོ། །སེམས་ཅན་རྣམས་འཁོར་བའི་འཇིགས་པ་ལས་ཡོངས་སུ་བསྐྱབ་པར་བྱ་བའི་ཕྱིར། །གོ་ཆ་ཆེན་པོ་བགོ་
བར་བྱའོ། །མཚུངས་པ་མེད་པའི་ཡེ་ཤེས་ལེགས་པར་ཡོངས་སུ་རྫོགས་པ་རབ་ཏུ་བསྟན་པར་འདོད་པའི་ཕྱིར། །གོ་ཆ་ཆེན་པོ་བགོ་བར་བྱའོ། །སྟོང་གསུམ་གྱི་སྟོང་ཆེན་
པོའི་འཇིག་རྟེན་གྱི་ཁམས་ན་བདུད་དང་བདུད་ཀྱི་འཁོར་དང་། བདུད་ཀྱི་ཕོ་ཉ་དང་། །བདུད་ཀྱི་ལས་ལ་གནས་པ་དང༌། ལྟ་བ་རྣམས་ཀྱི་ཐིབས་པོ་དང་། ལམ་ཡ་ང་བར་ཞུགས་
པའི་མུ་སྟེགས་ཅན་ཀྱི་བསྟན་པ་ལས་རབ་ཏུ་བྱུང་བ་ཐམས་ཅད་དང་། འཇིག་རྟེན་རྒྱང་ཕན་པ་དང་། མུ་སྟེགས་ཅན་དང་མཐུན་པ་ཇི་སྙེད་པ་དག་དང་། འཐབ་པའི་ཕྱིར་གོ་ཆ་
ཆེན་པོ་བགོ་བར་བྱའོ། །བྱང་ཆུབ་སེམས་དཔའ་སེམས་དཔའ་ཆེན་པོ་རྣམས། དེ་ལྟར་གོ་ཆ་ཆེན་པོ་བགོ་ཞིང་། གོ་ཆ་མི་སྤོང་བར་བརྩོན་འགྲུས་ཆེན་པོ་བསྐྱེད་ནས། སེམས་
ཅན་གྱི་ཁམས་ཐམས་ཅད་དུ། ཞུགས་ཏེ་གཟོད་པ་ལ་གནས་ནས། འཇིགས་པ་རྣམས་སྤང་ཏེ་མི་སྐྲག་མི་དངངས་མི་གཡོ་མི་འཁྲུགས་པར་བྱས་ནས། གོ་ཆ་དཔག་ཏུ་མེད་
པ་དག་བགོ་བར་བྱའོ། །དེ་འདི་ལྟ་སྟེ་སེམས་ཅན་ཐམས་ཅད་ཡོངས་སུ་སྐྱོབ་པའི་གོ་ཆ་དང་། ལྟ་བའི་ཐིབས་པོ་ཐམས་ཅད་གཅད་པའི་གོ་ཆ་དང་། བདུད་ཀྱི་དཔུང་རྣམ་པར་
འཇིགས་པའི་གོ་ཆ་དང་། ཤེས་རབ་ཡང་དག་པར་ལེན་པའི་གོ་ཆ་དང་། ཚོགས་དཔག་ཏུ་མེད་པ་ལས་སྩོགས་པའི་གོ་ཆ་དང་། ཁུར་ལྕི་བ་རྣམས་སྒོལ་བའི་གོ་ཆ་དང་། །མངོན་