དུ་མོས་པ་སྐྱེད་བྱེད་པ། དེ་ནི་སངས་རྒྱས་བྱིན་གྱིས་བརླབས་པ་ཡིན། འཇམ་དཔལ་བྱིན་ཀྱིས་བརླབས་པར་རིག་པར་བྱ། དེས་ནི་སངས་རྒྱས་མང་པོ་མཐོང་འགྱུར་བས། གསུང་བའི་ཆོས་གཏང་
ཤེས་རབ་རྣོ་བར་འགྱུར། གང་དག་སེམས་དྲང་མཉེན་ལ་རབ་དེས་ཤིང་། རྟག་ཏུ་སངས་རྒྱས་རིམ་མགྲོ་བྱེད་ལ་བརྩོན། བདག་མེད་སྒོམ་ཞིང་བྱམས་དང་བཟོད་སྐྱེད་པ། དེས་ནི་མདོ་སྡེ་འདི་
ལ་མོས་པར་འགྱུར། གང་ཞིག་རྟག་ཏུ་མི་དགེ་ཡི་སེམས་འཆང་ཞིང་། སྙེད་ལ་གདུ་ཞིང་ཆོས་མི་ཤེས་པ་དང་། རབ་དབེན་རྣམས་ལ་མོས་འགྱུར་བ། དེས་ནི་མདོ་སྡེ་འདི་ལ་མོས་མི་འགྱུར།
གང་ཞིག་དེ་བཞིན་གཤེགས་པ་རྣམས་མཆོད་དང་། ངམ་ཆོས་ཟབ་མོ་ལེགས་པར་རྟོགས་པ་དང་། སངས་རྒྱས་ཡང་དག་ཤེས་ཤིང་ཡིད་ཆེད་པ། དེས་ནི་མདོ་སྡེ་ལ་མོས་པར་འགྱུར། གང་གིས་སེམས་
གཡེངས་དང་བའི་སེམས་མེད་ཅིང་། རྟག་ཏུ་སྲོག་གཅོད་འདུལ་བར་རབ་དཀའ་དང་། འདོད་བའི་ཡུལ་རྣམས་ཀྱིས་ནི་བྲན་བྱེད་པ། དེས་ནི་མདོ་སྡེ་འདི་ལ་མོས་མི་འགྱུར། གང་ཞིག་རྟག་ཏུ་དགོན་
གནས་རབ་མོས་ཤིང་། གཅིག་ཕུ་དབེན་རབ་འདུག་ཅིང་སེམས་ཞི་དང་། རྙེད་དང་གཉེན་ལ་མངོན་པར་ཞེན་མེད་པ། དེས་ནི་མདོ་སྡེ་འདི་ལ་མོས་པར་འགྱུར། གང་ཞིག་གྲོགས་ངན་དག་གིས་རྗེས་འབྲང་ཞིང་། 
བདག་དང་གཞན་གྱི་དགེ་བ་འཇིག་བྱེད་དང་། ཚུལ་ཁྲིམས་ཏིང་འཛིན་དག་ནི་ཆེར་ཉམས་པ། དེས་ནི་མདོ་སྡེ་འདི་ལ་མོས་མི་འགྱུར། གང་ཞིག་ཡིད་མོས་ཤིན་ཏུ་རྣམ་དག་ཅིང་། རྟག་ཏུ་ཤེས་རབ་ཆོས་རྣམས་
རབ་འབྱེད་དང་། དགེ་བའི་བཤེས་ཉེན་དག་གིས་རབ་བསྲུངས་པ། དེས་ནི་མདོ་སྡེ་འདི་ལ་མོས་པར་འགྱུར། གང་ཞིག་གཉེན་གྱི་ཁྱིམ་ལ་རབ་ཆགས་ཤིང་། མེ་ཏོགས་འབྲས་བུ་བྱིན་ནས་དགའ་བྱེད་དང་།