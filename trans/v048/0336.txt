༄༅། །བ་ཡོད་དོ། །གསེར་དང་རིན་པོ་ཆེ་སྣ་ཚོགས་ལས་མངོན་པར་གྲུབ་པ། མཐའ་མ་རིན་པོ་ཆེས་རབ་ཏུ་བརྒྱན་པ། བེ་དུརྱ་དང་། ཡིད་བཞིན་གྱི་ནོར་བུ་
རིན་པོ་ཆེའི་དྲ་བས་གཡོགས་པ། ཤིང་ཏ་ལའི་འཕྲེང་རྣམས་ཀྱིས་རབ་ཏུ་མཛེས་པར་བརྒྱ་པ། རྫིང་བུ་བཅུ་གཉིས་ཀྱིས་རབ་ཏུ་བསྐོར་བ། འོག་བཞི་གསེར་ཡང་དག་པས་གཅལ་
དུ་བཀྲམ་པ། བེ་དུརྱ་དང་། རིན་པོ་ཆེ་སྣ་ཚོགས་ཀྱི་ཟམ་པ་བཏགས་པ། གསེར་ཤིན་ཏུ་གྱ་ནོམ་པ་འབའ་ཤིག་གིས་ལམ་སྟེགས་དང་། ལམ་བྱས་པར་གྱུར་ཏེ། རྫིང་བུ་དེ་དག་གི་ནང་
ན་མེ་ཏོག་ཨུད་པ་ལ་དང་། ཀུ་མུ་ཏ་དང་། པད་མ་དཀར་པོ་རབ་ཏུ་རྒྱས་པ་དག་གིས་གང་བར་གྱུར་ཏོ། །འཁོར་ལོས་སྒྱུར་བའི་རྒྱལ་པོ་དེ་ལ་བཙུན་མོ་ནི་ཉིས་སྟོང་ཡོད་དོ། །བུ་ནི་དྲུག་
ཁྲི་ཡོད་དེ། འཁོར་རྣམས་དང་སྐྱེད་མོས་ཚལ་དེ་དག་ཏུ་འདོད་པ་ལྔའི་བདེ་བ་མྱོང་ཞིང་རབ་ཏུ་རྩེ་བ་ལས། རྒྱལ་པོ་དེ་འདི་སྙམ་དུ། འདོད་པ་རྣམས་ནི་མི་རྟག་ཅིང་རིང་པོ་མི་ཐོགས་
པར་རྣམ་པར་འགྱུར་བ་ཡིན་པས། བདག་གིས་གདོན་མི་ཟ་བར་སེམས་རྩེ་ཅིག་ཏུ་སངས་རྒྱས་ཀྱི་ཆོས་ཡོངས་སུ་བཙལ་བར་བྱའོ། །གལ་ཏེ་ཆོས་ཐོས་ནས་བསྟན་པ་ཇི་ལྟ་བ་བཞིན་
དུ་བསྒྲུབས་པར་གྱུར་ན། བདག་ལ་ཡུན་རིང་པོར་ཕན་པ་དང་། བདེ་བ་ཁྱད་པར་དུ་འགྱུར་རོ་སྙམ་དུ་བསམ་མ་ཐག་ཏུ་ནམ་མཁའ་ལས་ལྷ་ཞིག་གིས་རྒྱལ་པོ་དེ་ལ་སྨྲས་པ། ཀྱེ་སྐྱེས་བུ་ཆེན་
པོ་ལེགས་སོ་ལགས་སོ། །ད་ལྟར་དེ་བཞིན་གཤེགས་པ་ཀུན་ཏུ་སྣང་མཛེད་ཅེས་བྱ་བ་འཇིག་རྟེན་དུ་བྱུང་སྟེ། །ཐོག་མར་དགེ་བ། རབ་དུ་དགེ་བ། ཐ་མར་དགེ་བའི་ཆོས་ཡང་དག་