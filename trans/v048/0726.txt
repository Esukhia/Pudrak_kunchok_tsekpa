༄༅། །ཤི་ཏུ་ལན་ཚ་བྲོ་བ་འམ། ཤིན་ཏུ་ཁ་བ་འམ། ཤིན་ཏུ་སྐྱུར་བ་འམ། ཤིན་ཏུ་གྲང་བའམ། ཤིན་ཏུ་ཚ་བ་དག་ཟོས་པར་གྱུར་ཏམ། གཞན་ཡང་འདོད་ཆགས་
སྤྱད་པར་གྱུར་ཏམ། དྲག་དུ་སོང་ངམ། མཆོངས་པ་བྱས་སམ། ཡུན་རིང་དུ་ཉལ་ལམ། ཡུན་རིང་དུ་འདུག་པར་གྱུར་ན་ཡང་། མངལ་ན་གནས་པ་དེ་སྡུག་བསྔལ་མྱོང་བར་གྱུར་ཏེ།
དེ་ལྟ་བས་ན་མ་ཡི་མངལ་ན་གནས་པའི་ཚེ། སྡུག་བསྔལ་མང་པོ་དག་གིས་རབ་ཏུ་གཟིར་བར་རིག་པར་བྱའོ། །ངས་མིར་གྱུར་པའི་སྡུག་བསྔལ་ཡང་མདོ་ཙམ་དུ་བསྟན་ན་ཡང་། དེ་འདྲ་ན་སེམས་
ཅན་དམྱལ་བ་རྣམས་ཀྱི་སྡུག་བསྔལ་དཔེར་བྱ་བ་དག་ལྟ་སྨོས་ཀྱང་ཅི་དགོས་ཏེ། མཁས་པ་སུ་ཞིག་འཁོར་བའི་རྒྱ་མཚོར་ལུས་འདི་ལྟ་བུ་ལ་རབ་ཏུ་མོས་པར་བྱེད། ཞག་བདུན་
ཕྲག་ཉི་ཤུ་བརྒྱད་པ་ལ་མའི་མངལ་ན་གནས་པའི་ཚེ། ཕྱིན་ཅི་ལོག་གི་འདུ་ཤེས་རྣམ་པ་བརྒྱད་འབྱུང་བར་འགྱུར་ཏེ། བརྒྱད་གང་ཞེ་ན། གཞོན་པའི་འདུ་ཤེས་དང་། ཁང་བུ་བརྩེགས་
པའི་འདུ་ཤེས་དང་ཁྲི་སྟན་གྱི་འདུ་ཤེས་དང་། ཆུ་མིག་གི་འདུ་ཤེས་དང་། རྫིང་གི་འདུ་ཤེས་དང་། ཆུ་བོའི་འདུ་ཤེས་དང་། ཀུན་དགའ་ར་བའི་འདུ་ཤེས་དང་། སྐྱེད་མོས་ཚལ་གྱི་འདུ་ཤེས་
ཏེ། འདི་ནི་འདུ་ཤེས་རྣམ་པ་བརྒྱད་པའོ། །ཞག་བདུན་ཕྲག་ཉི་ཤུ་དགུ་པ་ལ་མའི་མངལ་ན་གནས་པའི་ཚེ། ཡང་ལས་ཀྱི་རླུང་མངོན་པར་གྲུབ་པ་གང་ཡིན་པ་དེ་ནི། མེ་ཏོག་འཕྲེང་
བ་ཞེས་བྱ་སྟེ། རླུང་དེའི་སྟོབས་ཀྱིས་མངལ་ན་གནས་པའི་དེའི་ལུས་ཀྱི་ལྤགས་པའི་མདོག་ཀུན་ཏུ་བཟང་ཞིང་མཚན་མ་རྣམས་རབ་ཏུ་གསལ་བར་བྱེད་དོ། ཐམས་ཅད་ཀྱང་