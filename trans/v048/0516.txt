༄༅། །བཤད་པའི་དོན་པེས་ཀུན་ཤེས་པར་འགྱུར་བ་དག་ཡོད་པས་དཔེའི་ཉོན་ཅིག །སྡིག་ཅན་འདི་ལྟ་སྟེ་
དཔེར་ན་ཚོང་དཔོན་ནམ་ཁྱིམ་བདག་ཕྱུག་པོ་ནོར་མང་བ་ལོངས་སྤྱོད་ཆེ་བ་ཞིག་ལ་བུ་སྡུག་པ་འདོད་པ་དགའ་བ་ཡིད་དུ་འོང་བ། མཐོང་ན་མི་མཐུན་པ་མེད་པ་གཅིག་པུ་ཞིག་བདོག་པར་
གྱུར་ཅིང་། དེ་ཡང་དེ་དང་འབྲེལ་པའི་འཚོ་བས་འཚོ་བར་འགྱུར་ལ། དེའི་བུ་ཅིག་པ་དེ་ཡང་གདུལ་དཀའ་བ་དང་། བཅཙོས་དཀའ་བ་དང་། གཡོ་སྒྱུ་ཅན་ཞིག་ཡིན་པར་གྱུར་ནས།
ཚོང་དཔོན་ནམ་ཁྱིམ་བདག་དེས་བུ་ཅིག་པ་དེ་འདི་ལྟ་སྟེ། ཉེས་པ་དེ་ལས་བཟློག་པར་བྱ་བའི་ཕྱིར་ལག་པས་ཀྱང་རྡེག་པར་བྱེད། དབྱིག་པ་དང་། ཁུ་ཚུར་དང་། བརྡེག་པ་གང་ཡང་
རུང་བ་དག་གིས་ཀྱང་བརྡེག་པར་བྱེད་ཅིང་། ངག་རྩུབ་མོ་དག་གིས་ཀྱང་སྡིག་པར་བྱེད་ན། སྡིག་ཅན་འདི་ཇི་སྙམ་དུ་སེམས། ཚོང་དཔོན་ནམ་ཁྱིམ་བདག་དེ་བུ་ཅིག་པ་དེ་ལ་ཁྲོ་བ་
དང་འཁྲུག་པ་དང་། རྔམ་བའི་བས་མ་བས་རྡེག་པར་བྱེད་པ་ཡིན་སྙམ་འམ། བདུད་ཀྱིས་གསོལ་པ། བཅོམ་ལྡན་འདས་དེ་ལྟ་མ་ལགས་སོ། །བདེ་བར་གཤེགས་པ་དེ་ལྟ་མ་
ལགས་ཏེ། བཅོམ་ལྡན་འདས་དེ་ནི་དེ་ལ་སྨན་པར་བགྱི་བའི་སླད་དུ་རྡེག་ལགས་སོ། །བཅོམ་ལྡན་འདས་ཀྱིས་བཀའ་སྩལ་པ། སྡིག་ཅན་དེ་བཞིན་དུ་དེ་བཞིན་གཤེགས་པ་སེམས་ཅན་ཐམས་
ཅད་ཀྱི་བསམས་པ་དང་། བག་ལ་ཉལ་མཁྱེན་པ་ཡང་སེམས་ཅན་ངག་རྩུབ་པོས་འདུལ་བ་རྣམས་ནི་ངག་རྩུབ་པོས་འདུལ་བར་མཛད་དོ། །སེམས་ཅན་སྨ་དབབ་པས་འདུལ་བ་རྣམས་