༄༅། །གང་གིས་འདི་ལྟ་བུའི་མཚན། །ཐོས་པར་གྱུར་པ་དེ་དག་ནི། །རྫུ་འཕྲུལ་ཡོན་ཏན་གང་ཡིན་པ། །ཡོངས་སུ་རྫོགས་པར་འགྱུར་ཞེས་ཟེར། །
ད་ལྟར་འཇིག་རྟེན་བཞུགས་པ་ཡི། །མིའི་སེང་གེ་གང་ཡིན་པ། །མཚན་ནི་ཕ་རོལ་ཕྱིན་པ་རྣམས། །ཕུན་ཚོགས་ཀྱི་རྒྱལ་ཞེས་བྱ། །གང་གིས་འདི་ལྟ་བུའི་མཚན། །ཐོས་
པར་གྱུར་པ་དེ་དག་ནི། །ཕ་རོལ་ཕྱིན་དྲུག་གང་ཡིན་པ། །ཡོངས་སུ་རྫོགས་པར་འགྱུར་ཞེས་ཟེར། །ད་ལྟར་འཇིག་རྟེན་བཞུགས་པའི། །མིའི་སེང་གེ་གང་ཡིན་པ། །
མཚན་ནི་འདུ་བྱེད་གང་ཡིན་པ། །རབ་རྟོགས་ཆོས་ཀྱི་རྒྱལ་ཞེས་བྱ། །གང་གིས་འདི་ལྟ་བུའི་མཚན། །འཛིན་པར་བྱེད་པ་དག་ནི། །འདུ་བྱེད་དག་ནི་ཐམས་ཅད་ཀུན། །རབ་
ཏུ་རྟོགས་པར་འགྱུར་ཞེས་ཟེར། །ད་ལྟར་འཇིག་རྟེན་བཞུགས་པ་ཡི། །མིའི་སེང་གེ་གང་ཡིན་པ། །མཚན་ནི་རྣམ་པར་དག་པ་ཡི། །འོད་ཟེར་ཀུན་འཛིན་བསྐྱེད་ཅེས་བྱ། །
གང་གིས་འདི་ལྟ་བུའི་མཚན། །ཐོས་པར་གྱུར་པ་དེ་དག་ནི། །ཁྱད་པར་འཕགས་པའི་སྐྱེ་ལེན་དང་། །ཡོངས་སུ་རྫོགས་པར་འགྱུར་ཞེས་ཟེར། །ད་ལྟར་འཇིག་རྟེན་བཞུགས་
པ་ཡི། །མིའི་སེང་གེ་གང་ཡིན་པ། །མཚན་ནི་ཁ་དོག་དག་པ་ཡི། །འོད་ཟེར་ཀུན་འཛིན་ཞེས་ཀྱང་བྱ། །གང་གིས་འདི་ལྟ་བུའི་མཚན། །ཐོས་པར་གྱུར་པ་དེ་དག་ནི། །ཁྱད་པར་
འཕགས་པའི་གཟུགས་དམ་པ། །ཡོངས་སུ་རྫོགས་པར་འགྱུར་ཞེས་ཟེར། །ད་ལྟར་འཇིག་རྟེན་བཞུགས་པ་ཡི། །མིའི་སེང་གེ་གང་ཡིན་པ། །མཚན་ནི་སྐུ་ཉིད་དག་པ་ཡིན། །འོད་