སོ་སོ་ལ་ཡང་འཁོར་ནི་མང་པོ་ཡོད། །འོད་ཟེར་དེས་ནི་སངས་རྒྱས་མེད་ཞིང་དུ། །དེ་བཞིན་གཤེགས་པའི་རྣམ་དག་སྐུར་སྤྲུལ་ནས། །ཤིན་ཏུ་ཟབ་མོ་ཆོས་ནི་སྟོན་མཛད་པས་སེམས་ཅན་
བཟོད་ལ་རབ་ཏུ་དགོད་པར་མཛད། །ང་ལ་འོད་ཟེར་སངས་རྒྱས་ཞེས་བྱ་ཡོད། །སེམས་ཅན་སངས་རྒྱས་ལམ་ལ་གནས་པར་མཛད། །ང་ལ་འོད་ཟེར་ཆོས་ཞེས་བྱ་བ་བ་ཡོད། །ཤིན་ཏུ་རྣམ་དག་
གསལ་བྱེད་དྲི་མ་མེད། །ང་ལ་འོད་ཟེར་དགེ་འདུན་ཞེས་བྱ་ཡོད། །དེ་བཞིན་གཤེགས་པ་རྣམས་ཀྱིས་རབ་ཏུ་བསྔགས། །ང་ལ་འོད་ཟེར་རྣམ་དག་ཞེས་བྱ་ཡོད། །འོད་ཟེར་དེ་ནི་ཁྱད་འཕགས་
རྙེད་པར་དཀའ། །ང་ལ་འོད་ཟེར་པད་མ་ཅེས་བྱ་ཡོད། །སེམས་ཅན་ཕན་འདོགས་ཡོངས་སུ་སྨིན་པར་བྱེད། །ང་ལ་འོད་ཟེར་ཚངས་པ་ཞེས་བྱ་ཞེས། །ཁ་ཅིག་བརྒྱ་བྱིན་ཡང་ན་ལྷ་ཞེས་བྱ། །ཟླ་བ་ཀླུ་དང་
གནོད་སྦྱིན་ཞེས་ཀྱང་བྱ། །ལྷ་མ་ཡིན་དང་ནམ་མཁའ་སྡིང་ཞེས་ཀྱང་བྱ། །ཁ་ཅིག་རྒྱལ་པོའི་བུད་མེད་ཅེས་ཀྱང་བྱ། །ཁ་ཅིག་བུ་མོ་ཁ་ཅིག་ཁྱིའུ་ཞེས་བྱ། །དེ་ལྟར་འོད་ཟེར་སྣ་ཚོགས་མང་པོ་རྣམས། །སོ་སོ་དགེ་
ཚོས་དག་གིས་སྐལ་མཚུངས་འདུལ། །འཁོར་ནི་ཚད་མེད་བྱེ་བ་སྙེད་དག་དང་། །ཐམས་ཅད་བྱང་ཆུབ་ཡོངས་སུ་སྨིན་པར་བྱེད། །ང་ལ་འོད་ཟེར་ཤེས་རབ་ཅེས་བྱ་ཡོད། །ཁ་ཅིག་ཚུལ་ཁྲིམས་ཁ་
ཅིག་མིང་བྱམས་པས། །ཁ་ཅིག་སྙིང་རྗེ་སྒྲ་དང་སྒྲོན་ཞེས་བྱ། །ཁ་ཅིག་བྱུག་སྤོས་ཁ་ཅིག་རོལ་མོ་སྒྲ། །འདི་ལྟ་བུ་ལ་སྩོགས་པའི་འོད་ཟེར་རྣམས། །སྔོན་གྱི་སྤྱོད་པའི་རྗེས་སུ་མཐུན་པར་ནི། །སྐྱེ་དགུ་རྣམ་པ་
ཚད་མེད་ཡོངས་སུ་སྡུད་པས། །དེས་ན་འོད་ཟེར་འདི་དག་རྫོགས་པ་ཡིན། །ང་ལ་འོད་ཟེར་གཙོ་བོ་ཞེས་བྱ་ཡོད། །དེ་བཞིན་གཤེགས་པ་རྣམས་ཀྱིས་རབ་ཏུ་བསྔགས། །སངས་རྒྱས་བསྟན་པ་རྣམས་ལ་