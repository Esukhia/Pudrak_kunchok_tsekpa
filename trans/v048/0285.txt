ཐམས་ཅད་དམིགས་སུ་མེད་པར་ཤེས་པའི་གོ་ཆ་དང་། ཆོས་ཐམས་ཅད་ཀྱི་རང་བཞིན་དམིགས་སུ་མེད་པར་ཤེས་པའི་གོ་ཆ་དང་། ཆོས་ཐམས་ཅད་རྟོགས་པར་ཁོང་དུ་ཆུད་པའི་གོ་
ཆ་དང་། མཐའ་མེད་པའི་གོ་ཆ་དང་། དབུས་མེད་པའི་གོ་ཆ་དང་། དབུས་དང་མཐའ་མེད་པར་ཤེས་པའི་གོ་ཆ་དང་། འདས་པ་{པ་}མ་ཡིན་པའི་གོ་ཆ་དང་། མ་འོངས་པ་མ་ཡིན་པའི་
གོ་ཆ་དང་། ད་ལྟར་བྱུང་བ་མ་ཡིན་པའི་གོ་ཆ་དང་། བྱ་བ་མེད་པའི་གོ་ཆ་དང་། བྱེད་པ་མེད་པའི་གོ་ཆ་དག་བགོ་བར་བྱེད་དོ། །བློ་གྲོས་མཐའ་ཡས་བྱང་ཆུབ་སེམས་དཔའ་སེམས་དཔའ་
ཆེན་པོ་རྣམས་ནི་གོ་ཆ་འདི་ལ་བགོ་བར་ཡང་མི་བྱེད། རྗེས་སུ་རྟོགས་པར་ཡང་མི་བྱེད། གཏན་ལ་འབེབས་པར་ཡང་མི་བྱེད། ངེས་པར་འབྱུང་བར་ཡང་མི་བྱེད། མངོན་
གསུམ་དུ་ཡང་མི་བྱེད་དེ། གོ་ཆ་ཉིད་ཡོད་པ་མ་ཡིན་པའི་ཕྱིར་རོ། །གོ་ཆ་བགོས་པ་གང་ཡིན་པ་དེ་དག་ནི་རྗེས་སུ་རྟོགས་པར་མི་བྱེད་ཕྱིར་རྗེས་སུ་རྟོགས་པར་བྱེད་དོ། །
གཏན་ལ་འབེབས་པར་མི་བྱེད་པའི་ཕྱིར་གཏན་ལ་འབེབས་པར་བྱེད་དོ། །ངེས་པར་འབྱུང་བར་མི་བྱེད་པའི་ཕྱིར་ངེས་པར་འབྱུང་བར་བྱེད་དོ། །མངོན་གསུམ་དུ་མི་བྱེད་
པའི་ཕྱིར་མངོན་སུམ་བྱེད་དོ། །འདེགས་པར་བྱ་བ་མེད་པའི་ཕྱིར་ཐེག་པ་ཆེན་པོ་ལ་ཞོན་པར་བྱེད་དོ། །ཐེག་པ་ཆེན་པོ་ལ་གདགས་པར་མི་བྱེད་དེ། གདགས་པ་མེད་པའི་
གདགས་པས་གདགས་པར་བྱེད་ཀྱང་། ཐེག་པ་ཆེན་པོ་ལ་ནི་གདགས་པར་བྱ་བ་ཅི་ཡང་མེད་དོ། །གལ་ཏེ་གདགས་པ་དང་བཅས་པར་གྱུར་ན། དེ་ཉིད་གདགས་པ་པ་