རིགས་ཀྱི་བུ་མོ་བྱང་ཆུབ་དོན་དུ་གཉེར་བ་འདུས་ཤིང་མཆིས་པ། གང་རྣམས་བཅོམ་ལྡན་འདས་ལ་ཆོས་མངོན་སུམ་དུ་ཐོས་ནས། དགའ་བ་དང་། མཆོག་ཏུ་དགའ་བ་བརྒྱ་ཆེན་པོ་ཐོབ་
པར་འགྱུར་ཏེ། དེ་དག་དགའ་བ་དང་མཆོག་ཏུ་དགའ་བ་ཐོབ་ནས། ཇི་ལྟར་ཐོས་པ་བཞིན་དུ་ནན་ཏན་གྱིས་བསྒྲུབ་པར་འགྱུར་བ་དག་མཆིས་སོ། །དེ་ནས་བཅོམ་ལྡན་འདས་འདི་སྙམ་
དུ་དགོངས་སྟེ། འདི་ལྟ་བུའི་ཆོས་བསྟན་པར་བྱ་ན། འཁོར་འདི་ལྟ་བུ་ནི་མི་མཛེས་ཀྱིས། ངས་ཇི་ལྟ་བུའི་རྫུ་འཕྲུལ་མངོན་པར་འདུ་བྱ་བ་མངོན་པར་བྱས་པས་ཕྱོགས་བཅུའི་ཀུན་
ཏུ་ཕྱོགས་རེ་རེ་ཡང་འོད་ཟེར་བྱེ་བ་ཁྲག་ཁྲིག་བརྒྱ་སྟོང་མང་པོ་ཀྱེ་ལ། འོད་ཟེར་རེ་རེས་ཀྱང་སངས་རྒྱས་ཀྱི་ཞིང་བྱེ་བ་ཁྲག་ཁྲིག་བརྒྱ་སྟོང་མང་པོ་སྣང་བས་ཁྱབ་པར་བྱས་ཏེ། སངས་
རྒྱས་ཀྱི་ཞིང་དེ་དག་ཏུ་ཉི་མ་དང་ཟླ་བའི་འོད་ཀྱང་མི་སྣང་ཞིང་། དེ་དག་འོད་ཟེར་དེ་དག་གིས་ཟིལ་གྱིས་མནན་ནས། ཕྱིར་མིག་གི་དབང་པོ་ལ་སྣང་པར་མི་འགྱུར་བ་དང་། ལྷ་རྣམས་ཀྱིས་འོད་
ཀྱང་མི་མངོན། ཀླུ་དང་། གནོད་སྦྱིན་དང་། ནོར་བུ་དང༌། ཀློག་དང་མེ་དང་། སྐར་མའི་གཟུགས་དང་། སེམམ་ཅན་གཞན་གང་གིས་འོད་ཀྱང་མི་མངོན་པར་འགྱུར་བ་དང་། གང་
ཕྱོགས་བཅུའི་འཇིག་རྟེན་གྱིས་ཁམས་མཐའ་ཡས་མུ་མེད་པའི་འཁོར་ཡུག་དང་། འཁོར་ཡུག་ཆེན་པོ་དང་། གཏང་བཟུང་དང་། གཏང་བཟུང་ཆེན་པོ་དང་། རིའི་རྒྱལ་པོ་
རི་རབ་དང་། དེ་མ་ཡིན་པ་གཞན་རིའི་རྒྱལ་པོ་ནག་པོ་དག་དང་། དེ་མ་ཡིན་པ་གཞན་རི་ནག་པོ་དག་དང་། རྩིག་པ་དང་། ཤིང་དང་། ནགས་ཚལ་དེ་དག་ཐམས་ཅད་འོད་ཟེར་དེ་དག་གི་ཐ་ལ་