གང་རྣམ་པར་ཤེས་པ་ཡོངས་སུ་རྫོགས་པ་ནི་ཇི་ལྟ་བུ། སྨྲས་པ་རིགས་ཀྱི་བུ་ཁྱོད་ཀྱིས་གཟུགས་ཀྱི་རྟག་པ་འམ། མི་རྟག་པ་ཡང་དག་པར་རྗེས་སུ་མཐོང་ངམ། སྨྲས་པ།
འཇམ་དཔལ་དེ་ནི་མ་མཐོང་ངོ་། །འཇམ་དཔལ་གྱིས་སྨྲས་པ། རིགས་ཀྱི་བུ་ཆོས་གང་རྟག་པ་ཡང་མ་ཡིན། མི་རྟག་པ་ཡང་མ་ཡིན་པ་དེ་ལ་ཡོངས་སུ་རྫོགས་པ་འམ།
འགྲིབ་པར་འགྱུར་བ་ཡོད་དམ། སྨྲས་པ་འཇམ་དཔལ་དེ་ནི་མེད་དོ། །འཇམ་དཔལ་གྱིས་སྨྲས་པ། །རིགས་ཀྱི་བུ་དེ་ལྟར་ཆོས་གང་ཡོངས་སུ་རྫོགས་པ་ཡང་མེད། འགྲིབ་པ་
ཡང་མེད་པ་དེ་ནི་ཡོངས་སུ་རྫོགས་པ་ཞེས་བྱའོ། །སྨྲས་པ་ཅི་ཆོས་ཡོངས་སུ་རྫོགས་པ་ཤེས་བྱ། སྨྲས་པ་དེས་ཆོས་ཇི་ལྟར་ཤེས་པ་དེ་ལྟར་ཡེ་ཤེས་འཇུག་པར་འགྱུར་ཏེ།
གང་གི་ཚེ་ཡེ་ཤེས་འཇུག་པར་གྱུར་པ་དེའི་ཚེ། མི་རྟོག་རྣམ་པར་མི་རྟོག་གོ། །གང་ཚེ་མི་རྟོག་རྣམ་པར་མི་རྟོག་པ་དེའི་ཚེ། ཡོངས་སུ་རྫོགས་པ་འམ། འགྲིབ་པར་བྱེད་པ་མེད་
དོ། །གང་ཡོངས་སུ་རྫོགས་པ་འམ། འགྲིབ་པར་བྱེད་པ་མེད་དེ། །གང་ཡོངས་སུ་རྫོགས་པ་འམ། འགྲིབ་པ་མེད་པ་དེ་ནི་མི་ཉམ་པ་ཉིད་དོ། །རིགས་ཀྱི་བུ་དེ་ལྟ་བས་ན། གཟུགས་
ཀྱི་མཉམ་པ་ཉིད་མཐོང་བ་གང་ཡིན་པ་དེ་ནི། གཟུགས་ཡོངས་སུ་རྫོགས་པའོ། །ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པའི་མཉམ་པ་ཉིད་
བཅོད་པ་གང་ཡིན་པ་དེ་ནི། རྣམ་པར་ཤེས་པ་ཡོངས་སུ་རྫོགས་པའོ། །དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་སེང་གེའི་རྩལ་གྱིས་མངོན་པར་སྒྲགས་པའི་སྒྲས་