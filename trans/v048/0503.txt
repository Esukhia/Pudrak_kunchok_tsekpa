ཅན་གྱིས་བྲམ་ཟེ་དང་ཁྱིམ་བདག་རྣམས་བྱིན་གྱིས་བརླབས་པས་ན། དེ་ལྟར་བསོད་སྙོམས་མི་སྟེང་ཏོ་ཞེས་ཟེར་ན། དེ་ཡང་དེ་ལྟར་མི་བལྟའོ། །དེ་ཅིའི་ཕྱིར་ཞེ་ན། བདུད་སྡིག་
ཅན་གྱིས་དེ་བཞིན་གཤེགས་པའི་བསོད་སྙོམས་ཀྱི་བར་ཆད་བྱེད་པར་མི་ནུས་པའི་ཕྱིར་ཏེ། འོན་ཀྱང་དེ་བཞིན་གཤེགས་པའི་བྱིན་གྱི་རླབས་ཀྱི། དུད་སྡིག་ཅན་གྱིས་བྲམ་ཟེ་དང་།
ཁྱིམ་བདག་རྣམས་ཀུན་ཏུ་བྱིན་གྱིས་བརླབས་པ་ཡིན་གྱི། དེ་བཞིན་གཤེགས་པ་ལ་ནི་ལས་ཀྱི་སྒྲིབ་བ་ཅུང་ཟད་ཀྱང་མེད་དེ། སེམས་ཅན་དེ་དག་ཉིད་ཡོངས་སུ་སྨིན་པར་བྱ་བའི་
ཕྱིར་དེ་བཞིན་གཤེགས་པ་ཐབས་ལ་མཁས་པ་དེ་ལྟ་བུར་སྟོན་པར་མཛད་དོ། །དེ་བཞིན་གཤེགས་པས་ཞལ་ཟས་བཅད་ཅིང་ཆད་པ་དེ་ན། བདུད་དང་བདུད་ཀྱི་རིགས་ཀྱི་ལྷ་དང་།
ལྷའི་བུ་གཞན་དག་ཀྱང་དགེ་སྦྱོང་གེའུ་ཏ་མ་དང་། ཉན་ཐོས་དག་ཡིད་མི་བདེ་བར་མི་འདུག་གམ། ཞེས་དེ་བཞིན་གཤེགས་པའི་ཉན་ཐོས་ཀྱི་དགེ་འདུན་དང་བཅས་པའི་ཐུགས་
ལ་སེམས་པར་བྱེད་དེ། དེ་དག་ཉིན་མཚན་དུ་དེ་བཞིན་གཤེགས་པ་ཉན་ཐོས་ཀྱི་དགེ་འདུན་དང་བཅས་པའི་ཐུགས་ལ་སེམས་ཀྱིས་སེམས་མར་བྱེད་པ་ན། ཐུགས་ཀྱི་གནས་གཅིག་
ཙམ་ལ་ཡང་མཐོ་བ་མེད་ཅིང་དམའ་པ་མེད་ལ། སྔོན་ཇི་ལྟ་བ་བཞིན་དུ་ཕྱིས་ཀྱང་དེ་བཞིན། ཕྱིས་ཇི་ལྟ་བ་བཞིན་དུ་སྔོན་ཡང་དེ་བཞིན་ཏེ། ཡིད་མི་བདེ་བ་མེད་པར་ཡང་དག་པར་རྗེས་
སུ་མཐོང་ནས། དེའི་ཚེ་ན་ལྷའི་བུ་བདུན་ཁྲི་འདུས་པར་གྱུར་པ་དག་གིས་དེ་བཞིན་གཤེགས་པ་ལ་རབ་ཏུ་བཏུད་པ་དང་། དེ་བཞིན་གཤེགས་པས་ཀྱང་དེ་དག་ལ་ཇི་ནས་དག་ཀྱང་བྱང་ཆུབ་