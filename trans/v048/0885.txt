བྱང་ཆུབ་སེམས་དཔའ་བྱང་ཆུབ་མངོན་པར་རྫོགས་པར་འཚང་བརྒྱ་བར་འདོད་པ་དང་། སེམས་ཅན་ཐམས་ཅད་དགྲོལ་བར་འདོད་པ་དང་། རྒྱུན་ཏུ་རབ་ཏུ་འབྱུང་བ་དང་། མངོན་པར་འབྱུང་
བ་ལ་ཤིན་ཏུ་དགའ་བར་བྱའོ། །ཤ་རིའི་བུ་ཆོས་གཅིག་པོ་དེ་དང་ལྡན་ན། བྱང་ཆུབ་སེམས་དཔའ་སྨོན་ལམ་ལས་མི་ཉམས་ཤིང་། སངས་རྒྱས་ཀྱི་ཞིང་ཕུན་སུམ་ཚོགས་པ་ཡང་
ཡོངས་སུ་སྦྱོང་བར་འགྱུར་རོ། །ཤ་རིའི་བུ་གཞན་ཡང་ཆོས་གཉིས་དང་ལྡན་ན། བྱང་ཆུབ་སེམས་དཔའ་སྨོན་ལམ་ལས་མི་ཉམས་ཤིང་། སངས་རྒྱས་ཀྱི་ཞིང་ཡོན་ཏན་བཀོད་པ་ཇི་ལྟ་བུ་འདོད་པ་དེ་
ལྟ་བུ་ཡོངས་སུ་འཛིན་པར་འགྱུར་སྟེ། གཉིས་གང་ཞེ་ན། ཤ་རིའི་བུ་འདི་ལ་བྱང་ཆུབ་སེམས་དཔའ་ཉན་ཐོས་ཀྱི་ཐེག་པ་མི་འདོད། །ཉན་ཐོས་ཀྱི་ཐེག་པའི་གཏམ་ལ་མི་དགའ། །
ཉན་ཐོས་ཀྱི་ཐེག་པ་དང་མི་བརྟེན། ཉན་ཐོས་ཀྱི་སླབ་པ་ལ་མི་བསློབ། ཉན་ཐོས་ཀྱི་ཐེག་པ་དང་ལྡན་པའི་ཆོས་མི་བསྟོན། གཞན་ཡང་ཉན་ཐོས་ཀྱི་ཐེག་པ་ལ་ཡང་དག་པར་འཛིན་དུ་
མི་འཇུག་ཅིང་། རང་སངས་རྒྱས་ཀྱི་ཐེག་པ་ལ་ཡང་དེ་བཞིན་པ་དང་། གང་འདི་སངས་རྒྱས་ཀྱི་ཆོས་འདི་ཡོངས་སུ་བསྒྲུབ་པའི་ཕྱིར། བླ་ན་མེད་པ་ཡང་དག་པར་རྫོགས་པའི་བྱང་ཆུབ་
ཡང་དག་པར་འཛིན་དུ་འཇུག་པའོ། །ཤ་རིའི་བུ་དེ་ལ་གཞན་དག་སངས་རྒྱས་ཀྱི་ཐེག་པ་ཡང་དག་པར་འཛིན་ཏུ་འཇུག་པའི་བྱང་ཆུབ་སེམས་དཔའ་ནི། གནས་བཅུ་ཡོངས་སུ་འཛིན་ཏོ། །
བཅུ་གང་ཞེ་ན་འདི་ལྟ་སྟེ། ཉན་ཐོས་དང་རང་སངས་རྒྱས་མེད་པའི་སངས་རྒྱས་ཀྱི་ཞིང་ཡོངས་སུ་འཛིན་པ་དང་། བྱང་ཆུབ་སེམས་དཔའ་འབའ་ཤིག་གི་དགེ་འདུན་རབ་ཏུ་རྙེད་པ་དང་།