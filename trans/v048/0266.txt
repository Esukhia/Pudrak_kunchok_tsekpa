༄༅། །དགེ་བའི་ཆོས་ཀྱི་ལམ་བསྒྲུབས་ཅིང་། །དུས་འདི་ཐམས་ཅད་དག་ཏུ་ཡང་། །མི་དགེའི་ཆོས་ནི་མི་བྱེད་པ། །སྤྱོད་པ་འདིས་ནི་ལམ་
བསྡུ་འགྱུར། །བྱང་ཆུབ་སེམས་དཔའ་རྣལ་འབྱོར་པས། །ནང་དུ་ཚུལ་བཞིན་ཡིད་བྱེད་ཅིང་། །ཕྱི་རོལ་དུ་ནི་འདི་བྱེད་པ། །སྤྱོད་པ་འདིས་ནི་ལམ་བསྡུ་འགྱུར། །བྱང་ཆུབ་
སེམས་དཔའ་གང་རྟོག་པ། །དངོས་པོ་ཇི་བཞིན་རབ་ཤེས་ཤིང་། །ཚུལ་བཞིན་ཆོས་བཞིན་གང་གནས་པ། །སྤྱོད་པ་འདིས་ནི་ལས་བསྡུ་འགྱུར། །བྱང་ཆུབ་སེམས་དཔའ་སྐྱབས་བྱེད་
པས། །ནང་དུ་རྗེས་སུ་རྟོག་བྱེད་ཅིང༌། །ཕྱི་རོལ་དུ་ནི་ཞེན་བྱེད་པ། །སྤྱོད་པ་འདིས་ནི་ལམ་བསྡུ་འགྱུར། །བྱང་ཆུབ་སེམས་དཔའ་འཇིགས་མེད་པས། །བདག་ཉིད་རྟོག་བྱེད་
ཡིད་ཅེས་ཤིང་། །བཞན་དག་ཡིད་ཅེས་གནས་བྱེད་པ། །སྤྱོད་པ་འདིས་ནི་ལམ་བསྡུད་འགྱུར། །བྱང་ཆུབ་སེམས་དཔའ་ཡིད་བྱེད་པས། །བྱ་བའི་ལས་རྣམས་དག་བྱེད་
ཅིང་། །ལས་རྣམས་ལ་ནི་འཛིན་བྱེད་པ། །སྤྱོད་པ་འདིས་ནི་ལམ་བསྡུད་འགྱུར། །བྱང་ཆུབ་སེམས་དཔའི་འཆིང་མེད་པས། །རྟག་ཏུ་སྡུག་བསྔལ་ཉིར་ལེན་ཤེས། །
ཉེར་ལེན་སྡུག་བསྔལ་མེད་ཚོལ་བ། །སྤྱོད་པ་འདིས་ནི་ལམ་སྡུད་འགྱུར། །བྱང་ཆུབ་སེམས་དཔའ་རབ་ཤེས་པས། །འདུས་པ་སྤོང་བའི་སྤྱོད་བསྒྲུབ་ཅིང་། །འདུ་འཕྲོད་
དག་ནི་གང་སྤོང་བ། །སྤྱོད་པ་འདིས་ནི་ལམ་སྡུ་འགྱུར། །བྱང་ཆུབ་སེམས་དཔའ་དོན་སེམས་པས། །དོན་ཀྱི་རྗེས་སུ་རབ་རྟོགས་ཤིང་། །བརྩོད་པ་མེད་པས་གང་རྟོགས་པ། །