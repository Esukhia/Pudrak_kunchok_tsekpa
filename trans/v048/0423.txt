པ་བག་ལ་ཉལ་བར་མི་འགྱུར་ཏེ། གང་གི་ཚེ་ཚོར་བ་རྣམས་ཀྱིས་མི་འཕྲོགས་པ་དེ་ནི། དེའི་ཚོར་བ་རྣམ་ལ་ཚོར་བའི་རྗེས་སུ་ལྟ་བའི་དྲན་པ་ཉེ་བར་གཞག་པ་ཡིན་ནོ། །དེ་དེ་ལྟར་ཚོར་བའི་རྗེས་སུ་ལྟ་
ཞིང་གནས་པ་དང་། ཆོས་ཐམས་ཅད་ལ་ཚོར་བའི་རྒྱུ་དག་གི་སེམས་ཀྱི་རྒྱུ་བས་དེ་ཆོས་ཐམས་ཅད་ལ་སེམས་མི་གནས་པའི་ཕྱིར། བྱང་ཆུབ་ཀྱི་སེམས་ཀྱང་སྤོང་བར་མི་བྱེད།
འདོར་བར་མི་བྱེད། ཡོངས་སུ་གཏོང་བར་མི་བྱེད་དེ། དེ་ནི་དེའི་སེམས་ཀྱི་རྗེས་སུ་ལྟ་བའི་དྲན་པ་ཉེ་བར་གཞག་པ་ཡིན་ནོ། །དེ་ཆོས་ཤེས་པ་མངོན་སུམ་དུ་གྱུར་པས། ཆོས་རྣམས་ལ་
ཆོས་ཀྱི་རྗེས་སུ་ལྟ་ཞིང་གནས་པ་ན། དྲན་པ་མེད་ཅིང་ཡིད་ལ་བྱེད་པ་མེད་པས་ཆོས་ཉིད་ལ་འཇུག་པར་བྱེད་ཅིང་། ལུས་དང་། ཚོར་བ་དང་། སེམས་དང་། ཆོས་རྣམས་ལ་འདུ་ཤེས་པ་
དང་། ཡིད་ལ་བྱེད་པ་དང་། ལྟ་བ་དང་། ཀུན་ནས་དཀྲིས་པ་དག་གིས་གནས་པར་མི་བྱེད་དེ། དེ་ནི་དེའི་ཆོས་ལ་ཆོས་ཀྱི་རྗེས་སུ་ལྟ་བའི་དྲན་པ་ཉེ་བར་གཞག་པ་ཡིན་ནོ། །དེས་ཆོས་
ཐམས་ཅད་རང་བཞིན་གྱིས་མ་བྱུང་ཞིང་། དངོས་པོ་མེད་པ་དང་། ནམ་ཀའི་ངོ་བོ་ཉིད་ལྟ་བུར་རྟོགས་པས་དྲིས་ན། དྲན་པ་མེད་པ་དང་། མངོན་པར་འདུ་བྱ་བ་མེད་པས། དྲན་པ་ཉེ་
བར་བཞག་པ་བརྡའ་སྤྲོད་པར་བྱེད་དེ། ལྷའི་བུ་དེ་ནི་བྱང་ཆུབ་སེམས་དཔའི་ཡང་དག་པའི་ཤེས་པ་བརྡའ་སྤྲོད་པ་དྲན་པ་ཉེ་བར་གཞག་པས་ཡོངས་སུ་དག་པ་ཡིན་ནོ། །ལྷའི་བུ་གཞན་ཡང་
བྱང་ཆུབ་སེམས་དཔའི་ཡང་དག་པའི་ཤེས་པ་ནི། གང་ཐམས་ཅད་མཁྱེན་པ་ཉིད་ཀྱི་སེམས་དེ་ལ། ཀུན་ཤེས་པར་བྱེད། རྣམ་པར་རིགས་པར་བྱེད། གནས་པར་བྱེད། མི་སྤོད་བར་