༄༅། །ཀའི་ལུས་ལ་ལྟ་བ་ཡང་དེ་བཞིན་ནོ། །དེའི་འོག་ཏུ་ནང་གི་ཚོར་བ་དང་། ཕྱིའི་ཚོར་བ་དང་། ནང་དང་ཕྱི་རོལ་གཉི་གའི་ཚོར་བར་ལྟ་བ་ལ་རབ་
ཏུ་གནས་པ་དང་། ནང་གི་སེམས་དང་། ཕྱི་རོལ་གྱི་སེམས་དང་། ནང་དང་ཕྱི་རོལ་གཉི་གའི་སེམས་སུ་ལྟ་བ་ལ་གནས་པ་དང་། ནང་གི་ཆོས་དང་། ཕྱི་རོལ་གྱི་ཆོས་དང་། ནང་དང་
ཕྱི་རོལ་གཉི་གའི་ཆོས་སུ་ལྟ་བ་ལ་རབ་ཏུ་གནས་ནས། བརྩོན་འགྲུས་ཀྱིས་དྲན་བ་རྩེ་གཅིག་དུ་བྱས་པས། ཡང་དག་པའི་ཤེས་པ་ཐོབ་ནས། འཇིག་རྟེན་པའི་ཁོང་ཁྲོ་བ་ཇི་སྙེད་པ་དག་
རྟག་ཏུ་ཡིད་ལ་སེམས་ཤིང་། རབ་ཏུ་དུལ་བར་གྱུར་ནས། ཀུན་འབྱུང་བའི་ཆོས་སུ་བལྟས་ནས། རབ་ཏུ་གནས་པ་དང་། འགོག་པའི་ཆོས་སུ་བལྟས་ནས་རབ་ཏུ་
གནས་པར་ཡང་བྱེད་ལ། གཞན་ཡང་ཀུན་འབྱུང་བ་དང་། འགོག་པའི་ཆོས་གཉིས་ལ་ཆོས་བལྟས་ནས། རབ་ཏུ་གནས་པར་བྱེད་པ་ཉིད་ཀྱིས་ལུས་འདི་ཉིད་ལ་
ཡང་དག་པར་དྲན་པར་བྱེད་པས། རེས་འགའ་ནི་ཤེས་པ་ཁོ་ན་དང་ལྡན་པར་འགྱུར། རེས་འགའ་ནི་མཐོང་བ་ཁོ་ན་དང་ལྡན་པར་འགྱུར། རེས་འགའ་ནི་དྲན་པ་ཁོ་ན་
དང་ལྡན་པར་འགྱུར་བས། འཇིག་རྟེན་འདི་ལ་བླང་བར་བྱ་བ་ཅི་ཡང་མེད་པར་རབ་ཏུ་ཤེས་པར་འགྱུར་ཏེ། དེ་ལྟར་ན་འགའ་བོ་འདི་ནི་དགེ་སློང་བདག་ཉིད་གླིང་དུ་གྱུར་པ་
དང་། བདག་ཉིད་གནས་དང་སྐྱབས་སུ་གྱུར་པ་དང་། ཆོས་གླེང་དུ་གནས་པ་དང་། ཆོས་གནས་དང་སྐྱབས་སུ་གྱུར་ཅིང་། དེ་ལས་གཞན་པའི་གླིང་མེད་པ་དང་། དེ་ལས་གཞན་