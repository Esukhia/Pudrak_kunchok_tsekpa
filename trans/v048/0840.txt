༄༅། །བས་རྟག་ཏུ་རྩེ་དགའ་བ། །དེ་ནི་ཐུབ་པ་མཆོག་ཕྱིར་ཉེ་བར་སོང་། །གླིང་བཞི་བདག་པོ་རྒྱལ་པོར་འགྱུར་བྱ་ཞིང་། །རིན་ཆེན་མཆོག་
བདུན་རང་གིས་ཐོབ་པ་དང་། །བུམ་མཆོག་སྟོང་སོགས་རྣམས་ནི་གང་འདོད་པ། སེམས་ཅན་མཆོག་ལ་དེས་མྱུར་མཆོད་པ་གྱིས། །ཁྱིམ་བདག་ཚོང་དཔོན་རྣམས་ཀྱི་
རྒྱལ་པོ་དང་། །མཛེས་པའི་གཟུགས་དང་གཡོག་འཁོར་དམ་པ་དང་། །ལོངས་སྤྱོད་འཕེལ་བའི་མཆོག་རྣམས་གང་འདོད་པ། །དེ་ནི་དེང་སོང་ཐུབ་ལ་མཆོད་པར་གྱིས། །
གང་སུ་རྣམ་པར་གྲོལ་དང་གྲོལ་བ་ཀུན། །ཐུབ་པ་རྣམས་ཀྱིས་ཆོས་མཆོག་ཐོས་ནས་ཏེ། །འདྲེན་པ་རྣམས་ཀྱི་སྒྲ་ཡང་འདིར་བཀོད་ཀྱིས། །དེ་ཕྱིར་ཆོས་ཉན་དུ་ནི་དེར་མྱུར་
དང༌། །དེ་ནས་རྒྱལ་པོའི་ཁབས་ཀྱི་གྲོང་ཁྱེར་ཆེན་པོ་ནས། སྲོག་ཆགས་བྱེ་བ་ཁྲག་ཁྲིག་བརྒྱ་སྟོང་མང་པོ་དག་ཚིགས་སུ་བཅད་པ་དག་གིས་སྐུལ་ནས་སྐྱེས་པ་དང་།
བུད་མེད་དང་། །ཁྱེའུ་དང་། །བུ་མོ་རྣམས་མེ་ཏོག་དང་། །གདུག་སྤོས་དང་། །འཕྲེང་བ་དང་། བྱུག་པ་དང་། ཕྱེ་མ་ཕུར་མ་ཐོགས། གསེར་དང་། དངུལ་གྱི་
མེ་ཏོག་གི་ཕུར་མ་ཐོགས། །གདུག་དང་རྒྱལ་མཚན་དང་། བ་དན་ཐོགས། རྔ་བོ་ཆེ་དང་། རྫ་རྔ་དང་། འཁར་རྔ་དང་། པི་བང་རྒྱུད་ཅིག་པ་དང་། སྒྲ་སྙན་དང་། ཀླིང་བུ་དང་།
ཁར་དཀྲོལ་དང་། ཀིམ་པ་ལ་དང་། ན་ཀུ་ལ་དང་། པི་བང་ཐོགས་ཏེ། དེ་བཞིན་གཤེགས་པ་ཡིད་ལ་བྱེད་ཅིང་། དེ་བཞིན་གཤེགས་པ་ལ་སེམས་ཏེ། སངས་རྒྱས་