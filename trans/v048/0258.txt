༄༅། །དེས་ན་གཡོ་བ་ཡོད་མི་འགྱུར། །གཡོ་བ་དག་ནི་རྟག་ཏུ་སྤྱོང་། །ང་ཡི་ལམ་འདི་དག་ལ་ནི། །གཡོ་བ་མེད་ཅིང་བྱེད་པ་མེད། །
སྒྲོ་འདོགས་མེད་པར་རབ་བསྟན་པས། །ལམ་འདི་དེ་ཕྱིར་བླ་ན་མེད། །བྱང་ཆུབ་དག་ནི་ཐམས་ཅད་ཀུན། །ལམ་འདི་ལ་ནི་རབ་གནས་ཀྱང་། །ལམ་འདི་ལ་ནི་སྲེད་
མེད་ཅིང་། །ཁོང་ཁྲོ་བ་ཡང་ཡོད་པ་མིན། །ལམ་འདི་འདས་པ་མ་ཡིན་ཏེ། །ལམ་འདི་མ་འོངས་པ་ཡང་མིན། །དེ་ཡིས་རྣམ་རྟོག་རབ་གསལ་ནས། །དེ་བཞིན་
དུ་ནི་བསྒོམ་པར་བྱ། །ལམ་འདི་ལ་ནི་ཉོན་མོངས་མེད། །ལམ་འདི་ལ་ནི་རྣམ་རྟོག་མེད། །དོན་དག་དང་ནི་མི་འགལ་བར། །དེ་བཞིན་དུ་ནི་གནས་པར་བྱ། །ལམ་
མཆོག་ལ་ནི་གང་གནས་པ། །གནས་པ་མེད་པར་གནས་པར་བྱ། །ལམ་འདི་ལ་ནི་གང་གནས་པ། །རྣམ་དག་རང་བཞིན་ཐོབ་བར་འགྱུར། །ང་ཡིས་ཡན་ལག་བརྒྱད་
པའི་ལམ། །འཕགས་པའི་བགྲོད་པ་ཡིན་པར་བཤད། །ལམ་འདི་ལ་ནི་གང་གནས་པ། །བྱང་ཆུབ་ཐོབ་པ་དཀར་མི་འགྱུར། །བྱང་ཆུབ་སེམས་དཔའ་མགོན་བྱས་པས། །
དེ་བཞིན་ལམ་འདི་གནས་པར་བྱ། །རྣམ་དག་ལམ་ནི་ཐོབ་འགྱུར་ནས། །རེ་རེ་ནས་ནི་བགྲོད་པར་བྱ། །ལམ་རབ་མཆོག་ཏུ་གྱུར་པ་འདི། །སྐྱེས་བུ་དམ་པས་བསྒྲུབས་
བྱེད་ཅིང་། །དེ་བཞིན་གཤེགས་པས་སྔགས་པས་ན། །ཡེ་ཤེས་འདི་ནི་བླ་ན་མེད། །བདུད་དང་བདུད་ཀྱི་དམགས་རྣམས་དང་། །བདུད་ཀྱི་ཡོངས་སུ་བཟུང་བ་དང་། 