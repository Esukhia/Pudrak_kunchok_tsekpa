ཏུ་གསལ་ཞིང་ཡོངས་སུ་དཀར་བ་དང་། ཡོངས་སུ་དག་ཅིང་དང་བར་བྱེད་དེ། ལས་ཀྱི་སྟོབས་ཀྱིས་ཁ་ཅིག་ནི་ནག་པོར་འགྱུར། ཁ་ཅིག་ནི་ཁ་དོག་སྟོན་པོར་འགྱུར་ཏེ། །གཞན་
ཡང་ཁ་དོག་རྣམ་པ་སྣ་ཚོགས་པ་དང་ལྡན་པ་དང་། ཁ་ཅིག་ནི་རྩུབ་ཅིང་སྣུམ་མེད་པར་དང་། ཁ་དོག་དཀར་བ་དང་། ཁ་དོག་གནག་པ་དག་ཀྱང་ཅི་རིགས་པར་འབྱུང་བར་འགྱུར་རོ། །
དགའ་བོ་ཞག་བདུན་ཕྲག་སུམ་ཅུ་པ་ལ་ནི། མའི་མངལ་ནས་ལྕགས་ཀྱི་སྒོ་ཞེས་བྱ་བའི་རླུང་འབྱུང་སྟེ། རླུང་དེས་མངལ་ན་གནས་པ་དེ་བུས་བས་སྐྲ་དང་། སྤུ་དང་། སེན་མོ་རྣམས་
སྐྱེ་ཞིང་འཕེལ་བར་བྱེད་དེ། སྔོན་གྱི་ལས་ཀྱི་དབང་གིས་ཁ་དོག་དཀར་གནག་ལ་སྩོགས་པ་ཅི་རིགས་པར་སྣང་བར་གྱུར་པ། ཡང་གོང་མ་བཞིན་དུ་རིག་པར་བྱའོ། །དགའ་བོ་ཞག་བདུན་ལ
ཕྲག་སུམ་བཅུ་གཅིག་པ་ལ། མའི་མངལ་ན་གནས་པ་དེ། མཐར་གྱིས་ཆེར་སྐྱེ་བར་བྱེད་དེ། དེ་བཞིན་དུ་ཞག་བདུན་ཕྲག་སུམ་ཅུ་གཉིས་པ་དང་། གསུམ་པ་དང་། བཞི་པའི་བར་དུ་ཡང་རྒྱ་
ཆེར་སྐྱེ་ཞིང་འཕེལ་བར་བྱེད་དེ། དགའ་བོ་ཞག་བདུན་ཕྲག་སུམ་ཅུ་ལྔ་པ་ལ། མའི་མངལ་ན་གནས་པ་ནི། མའི་མངལ་དུ་ཡན་ལག་དང་ཉིང་ལག་ཐམས་ཅད་ཡོངས་སུ་རྫོགས་པར་འགྱུར་
རོ། །དགའ་བོ་ཞག་བདུན་ཕྲག་སུམ་ཅུ་དྲུག་པ་ལ་ནི། མངལ་ན་གནས་པ་དེ། མའི་མངལ་ན་འདུག་མི་འདོད་པར་འགྱུར་རོ། །དགའ་བོ་ཞག་བདུན་ཕྲག་སུམ་ཅུ་བདུན་པ་ལ་ནི།
མངལ་ན་གནས་པ་དེའི་ཕྱིན་ཅི་ལོག་མ་ཡིན་བའི་འདུ་ཤེས་རྣམ་པ་གསུམ་པོ་དེ། འདི་ལྟ་སྟེ། མི་གཙང་བའི་འདུ་ཤེས་དང་། དྲི་མི་ཞིམ་པའི་འདུ་ཤེས་དང་། མུན་ནག་གི་འདུ་ཤེས་སྐྱེ་