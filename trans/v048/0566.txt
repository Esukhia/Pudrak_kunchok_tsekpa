༄༅། །སེམས་ལ་དྲང་པོ་མེད་ཅིང་སྒྱུ་འཆང་བ། དེས་ནི་མདོ་སྡེ་འདི་ལ་མོས་མི་འགྱུར། གང་ཞིག་རྟག་ཏུ་སངས་རྒྱས་དྲིན་དྲན་ཞིང་། དགེ་བའི་རྩ་བ་མཆོག་ལ་མོས་པ་དང་། བྱང་ཆུབ་སྔོ་ཞིང་གཡོ་སྒྱུ་མེད་གྱུར་པ། །
དེས་ནི་མདོ་སྡེ་འདི་ལ་མོས་པར་འགྱུར། གང་ཞིག་ཆུང་མ་བུ་མོ་སྲེད་ཆགས་ཤིང་། གོས་མཆོག་སྣ་ཚོགས་དག་གིས་རབ་བརྒྱན་ནས། རྟག་ཏུ་དེ་དང་ལྷན་ཅིག་རེ་སྨོན་པ། དེས་ནི་མདོ་སྡེ་འདི་ལ་མོས་མི་འགྱུར། གང་ཞིག་སེམས་
ཟབ་གནས་པ་མེད་འགྱུར་ཞིང་། འདོད་པའི་ཡུལ་གྱིས་གོས་པ་མེད་པ་དང་། ཟས་སྐོམ་དག་གིས་གཡོ་སྒྱུར་མི་བསྐྱེད་པ། །དེས་ནི་མདོ་སྡེ་འདི་ལ་མོས་པར་འགྱུར། །གང་ཞིག་སྐྱེ་དགུ་རྣམ་ལ་འདི་སྐད་དུ། འདོད་ཆགས་
སྤྱད་ཀྱང་ཉེས་མེད་གང་ཟེར་བ། དུས་གསུམ་སངས་རྒྱས་རྣམས་ལ་སྐུར་བ་ཡིན། དེས་ནི་མདོ་སྡེ་འདི་ལ་མོས་མི་འགྱུར། གང་ཞིག་ཡིད་ཅེས་རྟག་ཏུ་རབ་བསྟན་ཞིང་། ནན་ཏན་བསྐྱེད་ནས་ཆོས་རྣམས་ཚོལ་བ་ལ། 
སྐྱོ་བ་མེད་ཅིང་བརྙས་པར་མི་བྱེད་པ། །དེས་ནི་མདོ་སྡེ་འདི་ལ་མོས་པར་འགྱུར། །གང་ཞིག་ཆུང་མ་བུ་མོ་མངོན་ཞེན་ཅིང{ས}། རྟག་ཏུ་འདོད་པའི་ཡུལ་ནི་རྗེས་དྲན་དང་། ཤེས་རབ་མི་སྒོམ་རྒྱ་ཆེར་འཕེལ་
མི་འདོགས། །དེས་ནི་མདོ་སྡེ་འདི་ལ་མོས་མི་འགྱུར། གང་ཞིག་རི་དང་ནགས་ཁྲོད་རབ་གནས་ཤིང་། ཤེས་རབ་བསྒོམས་ནས་ཤིན་ཏུ་དག་གྱུར་དང་། འཚོ་བའི་ཡོ་བྱད་དག་ལ་འདོད་མེད་པ། དེས་ནི་མདོ་
སྡེ་འདི་ལ་མོས་བར་འགྱུར། གང་ཞིག་མིག་གི་སྔོན་དང་ཕྱི་མའི་མཐའ། རྟག་ཏུ་རྨོངས་ནས་མི་རྟོག་གང་ཡིན་པ། དེ་ནི་གཏི་མུག་གདུད་ཀྱིས་བཅིངས་པས་ན། དེས་ནི་མདོ་སྡེ་འདི་ལ་མོས་མི་འགྱུར། གང་ཞིག་
མིག་གི་སྔོན་དང་ཕྱི་མའི་མཐའ། རྟག་ཏུ་རྟོགས་ཤིང་རྨོངས་པ་མེད་གྱུར་བ། དེ་ནི་བདུད་གྱིས་བཅིངས་ལས་གྲོལ་བས་ན། དེས་ནི་མདོ་སྡེ་འདི་ལ་མོས་པར་འགྱུར། གང་ཞིག་མིག་མཐའ་ཡོད་