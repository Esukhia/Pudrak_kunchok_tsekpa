༄༅། །ཡི་འབྲེལ་རྩེ་གཅིག་དེ་བཞིན་ནོ། །གཅེར་བུ་དག་ནི་གོས་སྙེད་དོ། །དཀྲེས་པ་དག་གིས་ཟས་ཐོབ་པོ། །སྐྱེས་བུ་གང་སུ་དབུལ་པོ་ཡང་། །
དགའ་བར་ནོར་རྣམས་སྙེད་པར་འགྱུར། །ལྷ་རྣམས་བྱེ་བ་མང་པོ་ཡང་། །མཁའ་ལ་གནས་ཤིང་སྟོབས་ཀྱིས་མཆོད། །སྨྲ་བའི་སེང་གེ་མཆོད་པའི་ཕྱིར། །མེ་ཏོག་
ཆར་ཀྱང་རབ་ཏུ་འབེབས། །རྔ་དང་རྫ་ལྔ་སིལ་སྙན་དུང་། །ཉམས་དགའ་བྱེད་པ་དཔག་མེད་པ། །སངས་རྒྱས་ཀྱིས་ནི་བསོད་ནམས་ཀྱིས། །གྲོང་ཁྱེར་ཀུན་ཏུ་
འཇུག་ཚེ་སྒྲ་ཡང་བྱུང་། །གྲོང་ཁྱེར་ཀུན་{ཀན་}ཏུ་རབ་གཡོས་ཏེ། །དེ་ཚེ་ཉམས་དགའ་མཉམ་པར་གནས། །སྐྱེ་བོས་ངོ་མཚར་འདི་ཐོས་ནས། །དགའ་བ་ཤིན་
ཏུ་རྒྱ་ཆེན་ཐོབ། །འདོད་ཆགས་ཀྱི་ནི་མི་གཟིར་ཞིང་། །དེའི་ཚེ་ཁྲོ་བླུན་སེར་སྣ་མེད། །ང་རྒྱལ་ལ་སོགས་ཉེས་པས་ཀྱང་། །གཟིར་བ་དེ་ཚེ་མ་ལུས་མེད། །
དགའ་བས་ཁྱབ་ཅིང་དང་བ་སྟེ། །མི་རྣམས་ཕ་མར་འདུ་ཤེས་འགྱུར། །གང་སངས་རྒྱས་སྟོབས་བཅུ་པོ། །སྐྱེ་བོ་བདེ་ཕྱིར་གྲོང་གཤེགས་ཚེ། མི་ཡི་མ་
ཡིན་སིལ་སྙེན་རྣམས། །མ་དཀྲོལ་བར་ནི་སྒྲ་ཡང་འབྱུང་། །འཇིག་རྟེན་ལྷ་མིན་ལྷ་མིར་བཅས། །བདེ་གཤེགས་འོད་ཀྱིས་རྒྱས་པར་གང་། །དེ་ལྟར་
གང་ཚེ་སངས་རྒྱས་ནི། །འགྲོ་ལ་ཕན་ཕྱིར་གྲོང་གཤེགས་པ། །དེ་ཚེ་ངོ་མཚར་རྨད་བྱུང་བ། །རྣམས་པ་མང་པོ་རབ་ཏུ་དགའ། །དེ་ནས་བཅོམ་ལྡན་