བསྟིར་ཐམས་ཅད་དང་། གྲོང་དང་གྲོང་ཁྱེར་དང་། གྲོང་བརྡལ་ལ་ཆགས་པ་ཐམས་ཅད་དང་། གྲོགས་པོ་དང༌། གླ་མི་དང་། ཁྱིམ་ལ་སྲེད་ཐམས་ཅད་ཡོངས་སུ་བཏང་སྟེ་སེམས་
ཅན་ཐམས་ཅད་ཀྱི་དོན་གྱི་ཕྱིར། སེམས་ཅན་ཐམས་ཅད་ནི་བདག་གིས་ཡོངས་སུ་མི་གཏོང་ངོ་མཉམ་ནས། དགོན་པ་རབ་ཏུ་དགོན་པ་ལ་མངོན་པར་དགའ་བ་ཡིན་ཏེ། བསེ་རུ་
ལྟར་གཅིག་པུ་སྤྱོད་ཅིང་དེ་དགོན་པ་རབ་ཏུ་དགོན་པ་དག་ཏུ་གནས་ནས། ཕྱོགས་གཅིག་ཏུ་སེམས་ཅན་རྣམས་ལ་བྱམས་པས་ཁྱབ་པར་བྱེད་དོ། །དེ་བཞིན་དུ་སྦྱར་ཏེ་ཕྱོགས་
བཅུ་ཀུན་གྱི་བར་དུ་ཚད་མེད་པ་དང་ལྡན་པའི་སེམས་ཀྱིས་སེམས་ཅན་ཐམས་ཅད་ལ་བྱམས་པས་ཁྱབ་པར་བྱེད་དོ། །བྱམས་པ་ལ་གནས་ནས། བསམ་གཏན་ལ་བསམ་གཏན་པར་
འགྱུར་རོ། །ཡང་ཤ་རིའི་བུ་བྱང་ཆུབ་སེམས་དཔའ་ཁྱིམ་པ་གང་གིས་གང་གཱའི་ཀླུང་གི་བྱེ་མ་སྙེད་ཀྱིས་དེ་བཞིན་གཤེགས་པ་དགེ་སློང་གི་དགེ་འདུན་གྱི་འཁོར་དང་བཅས་པ་རྣམས་
ལ། །གང་གཱའི་ཀླུང་གི་བྱེ་མ་སྙེད་ཀྱི་སྐལ་པར་བདེ་བར་སྦྱར་བ་ཐམས་ཅད་ཀྱི་སྟི་སྟང་དུ་བྱས་པ་བས། བྱང་ཆུབ་སེམས་དཔའ་རབ་ཏུ་བྱུང་བ་ན། རབ་ཏུ་དབེན་པ་འདོད་ཅིང་དགོན་པ་ལ་
ལོགས་སུ་ཕྱོགས་ཏེ། གོམ་པ་བདུན་བོར་ན་འདི་ནི་བསོད་ནམས་ཆེས་མང་དུ་བསྐྱེད་དོ། །ཆེས་མྱུར་དུ་བྱང་ཆུབ་འཐོབ་པར་འགྱུར་། །ཤ་རིའི་བུ་བཅུ་པོ་འདི་དག་ནི་དབེན་པ་ན་གནས་
ཤིང་། བསམ་གཏན་ལ་བསམ་གཏན་པའི་བྱང་ཆུབ་སེམས་དཔའི་ཕན་ཡོན་ཏེ། དྲན་པ་དང་ལྡན་པ་ཡིན། བློ་གྲོས་དང་ལྡན་པ་ཡིན། རྟོག་པ་དང་ལྡན་པ་ཡིན། མོས་པ་དང་