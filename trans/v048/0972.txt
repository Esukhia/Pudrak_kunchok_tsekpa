༄༅། །ལ་སྙོམས་པའི་སེམས་ཀྱིས། ཚུལ་ཁྲིམས་ཀྱི་སྡོམ་པ་ཐམས་ཅད་ཡང་དག་པར་བླངས་པ་ལ་གནས་ཏེ། ཕྱི་མའི་མཐར་ཐུག་གི་བར་དུ་སྦྱིན་པ་ཕྱིན་པ་བས། བྱང་
ཆུབ་སེམས་དཔའ་གཞན་ཞིག་གིས། ཆོས་ཀྱི་རྣམ་གྲངས་འདི་ཐོས་ནས། འཛིན་ཏམ། འཆང་ངམ། ཀློག་གམ། ཀུན་ཆུབ་པར་བྱེད་དམ། འཇུག་པར་བྱེད་དམ། གཞན་དག་ལ་
ཡང་བརྒྱ་ཆེར་བསྟོན་ཏམ། འཇམ་དཔལ་གཞོན་ནུར་གྱུར་པའི་རྗེས་སུ་བསླབ་པར་བྱའོ། །ཞེས་བྱ་བའི་བར་དུ་སེམས་བསྐྱེད་ཅིང་གོམ་པ་བདུན་འདོར་ན། བསོད་ནམས་ཀྱི་ཕུང་པོ་སྔ་
མས། བརྒྱའི་ཆར་ཡང་ཉེ་བར་མི་འགྲོའོ། །སྟོང་གི་ཆར་ཡང་ཉེ་བར་མི་འགྲོའོ། །བརྒྱ་སྟོང་གི་ཆར་ཡང་ཉེ་བར་མི་འགྲོའོ། །བྱེ་བ་བརྒྱའི་ཆར་ཡང་ཉེ་བར་མ་འགྲོའོ། །བྱེ་བ་སྟོང་གི་ཆར་ཡང་ཉེ་བར་
མི་འགྲོའོ། །བྱེ་བ་བརྒྱ་སྟོང་ཕྲག་འབུམ་གྱི་ཆར་ཡང་ཉེ་བར་མི་འགྲོའོ། བྱེ་བ་ཁྲག་ཁྲིག་ཕྲག་འབུམ་གྱི་ཆར་ཡང་ཉེ་བར་མི་འགྲོ་སྟེ། །གྲངས་དང་། ཆ་དང་། བགྲང་བ་དང་། དཔེའ་དང་། རྒྱུར་ཡང་
མི་བཟོད་དོ། །དེ་ནས་འཇམ་དཔལ་གཞོན་ནུར་གྱུར་པས། དེའི་ཚེ་བྱང་ཆུབ་སེམས་དཔའི་ཏིང་ངེ་འཛིན་ཀུན་ནས་སྣང་བར་སྒྱུ་མ་ལྟ་བུར་བྱུང་བ་ཞེས་བྱ་བ་ལ། སྙོམས་པར་ཞུགས་སོ། །
ད་ལྟར་འཇམ་དཔལ་གཞོན་ནུར་གྱུར་པས། ཏིང་ངེ་འཛིན་དེ་ལ། སྙོམས་པར་ཞུགས་མ་ཐག་ཏུ། འཁོར་དེར་བྱང་ཆུབ་སེམས་དཔའ་ཇི་སྙེད་གཅིག་འདུས་པར་གྱུར་པ་དེ་དག་གིས།
ཕྱོགས་བཅུའི་འཇིག་རྟེན་གྱི་ཁམས་མཐའ་ཡས་མུ་མེད་པ་དེ་དག་གི །སངས་རྒྱས་བཅོམ་ལྡན་འདས་རྣམས་མཐོང་བར་འགྱུར་ཏེ། དེ་བཞིན་གཤེགས་པ་དེ་དག་ཐམས་ཅད་ཀྱི་