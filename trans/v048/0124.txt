༄༅། །ཞིག་གིས་སངས་རྒྱས་ཀྱི་ཞིང་དེར་སྐྱེ་བར་བགྱི་བའི་སླད་དུ། སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདི་རིན་པོ་ཆེ་
སྣ་བདུན་གྱིས་ཡོངས་སུ་བཀང་སྟེ། སྦྱིན་པ་སྩལ་ཅིང་ཡོངས་སུ་བཏང་ལ། ཡོངས་སུ་བཏང་བས་གལ་ཏེ་སངས་རྒྱས་ཀྱི་ཞིང་དེར་སྐྱེས་པ་ལྟ་ན། བཙུན་པ་
བཅོམ་ལྡན་འདས་ལེགས་པར་སྩལ་ཅིང་ལེགས་པར་བཏང་ལ། ལེགས་པར་སྐྱེས་པ་ལགས་ཏེ། བྱང་ཆུབ་སེམས་དཔའ་སེམས་དཔའ་དཔའ་ཆེན་པོ་ནི།
སངས་རྒྱས་ཀྱི་ཞིང་དེར་ལེགས་པར་མཆིས་པ་ལགས་སོ། །དེ་ཅིའི་སླད་དུ་ཞེ་ན། འདི་ལྟར་དེ་ནི་ཕྱིར་མི་ལྡོག་པའི་ཆོས་ཉིད་དུ་རྗེས་སུ་འཐོབ་པར་འགྱུར་བའི་
སླད་དུའོ། །བཅོམ་ལྡན་འདས་ཀྱིས་བཀའ་སྩལ་པ། ཤ་ར་དྭ་ཏིའི་བུ་དེ་དེ་བཞིན་ཏེ། ཇི་སྐད་སྨྲས་པ་དེ་བཞིན་ནོ། །ཤ་ར་དྭ་ཏིའི་བུ་འདི་ལྟ་སྟེ་དཔེར་ན། 
རྒྱལ་པོ་བཀའ་ཁྲིམས་བཙན་པོ་འཕར་མའི་མི་ཞིག་རྒྱལ་པོས་རྒྱས་བཏབ་པའི་སྤྲིང་ཡིག་ཐོགས་སྟེ། གྲོང་ངམ། གྲོང་ཁྱེར་རམ། གྲོང་བརྡལ་ལམ། ཡུལ་ཕྱོགས་
གང་ཡང་རུང་བ་ཞིག་ཏུ་སོང་སྟེ། འགྲོ་བ་ན། དེ་ལ་ལ་གཅན་པ་རྣམས་སམ། ཤོ་གམ་པ་རྣམས་སམ། གྲུ་པ་རྣམས་སམ། གྲོང་པ་རྣམས་སམ། གྲོང་ཁྱེར་པ་
རྣམས་སམ། ལམ་པ་རྣམས་སམ། རྒྱལ་པོའི་མི་འམ། ལམ་དུ་ཞུགས་པ་འམ། འགྲོན་པོ་འམ། དེ་ལས་གཞན་པ་ཡང་རུང་སྟེ། སེམས་ཅན་འགའ་ཡང་དེར་