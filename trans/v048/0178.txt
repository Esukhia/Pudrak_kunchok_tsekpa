༄༅། །ཡོངས་སུ་འཛིན་པར་འདོད་པ་རྣམས་ཀྱིས། བཅོམ་ལྡན་འདས་དེ་བཞིན་གཤེགས་དགྲ་བཅོམ་པ་ཡང་དག་པར་རྫོགས་པའི་སངས་
རྒྱས་མི་འཁྲུགས་པའི་ཡོན་ཏན་ཡོངས་སུ་བརྗོད་པའི་ཆོས་ཀྱི་རྣམ་གྲངས་འདི་གཟུང་བར་བྱ། འཆང་བར་བྱ། ཀླག་པར་བྱ། ཀུན་ཆུབ་པར་བྱ་ཞིང་། གཞན་དག་ལ་ཡང་དག་
པར་རབ་ཏུ་བསྟན་པར་བྱའོ། །ཤ་ར་དྭ་ཏིའི་བུ་ཡང་ཉན་ཐོས་ཀྱི་ཐེག་པའི་རིགས་ཀྱི་བུ་འམ་རིགས་བུ་མོ་གང་དག། བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་
དག་པར་རྫོགས་པའི་སངས་རྒྱས་མི་འཁྲུགས་པའི་ཡོན་ཏན་ཡོངས་སུ་བརྗོད་པའི་ཆོས་ཀྱི་རྣམ་གྲངས་འདི་ཉན་ཅིང་ཐོས་ནས་ཀྱང་འཛིན་པར་བྱེད། འཆང་བར་བྱེད། ཀློག་པར་
བྱེད། ཀུན་ཆུབ་པར་བྱེད་ཅིང་། གཞན་དག་ལ་ཡང་རྒྱ་ཆེར་ཡང་དག་པར་རབ་ཏུ་སྟོན་པར་བྱེད་ལ། སྲོག་ཆགས་བརྒྱ་ཕྲག་མང་པོ་དང་། སྲོག་ཆགས་སྟོང་ཕྲག་མང་པོ་དང་།
སོག་ཆགས་བརྒྱ་སྟོང་ཕྲག་མང་པོ་དང་། སྲོག་ཆགས་བྱེ་བ་ཁྲག་ཁྲིག་བརྒྱ་སྟོང་ཕྲག་མང་པོ་དག་ཀྱང་ཆོས་ཀྱི་རྣམ་གངས་འདི་ལ་ཡང་དག་པར་འཛིན་ཏུ་འཇུག་ཅིང་འཛུད་དེ་
རབ་ཏུ་འགོད་ལ། དེ་བཞིན་དུ་རྣལ་འབྱོར་དུ་བསྒྲུབ་ཅིང་རྩོལ་འབད་དེ། སློབ་ཅིང་མོས་ན་ཤ་ར་དྭ་ཏིའི་བུ་ཉན་ཐོས་ཀྱི་ཐེག་པ་པའི་རིགས་ཀྱི་བུ་འམ། རིགས་ཀྱི་བུ་མོ་དག་གིས་
ནི་སྲིད་པ་ཐ་མ་ལ་གནས་པ་འམ། སྐྱེ་བ་གཉིས་ཀྱིས་ཐོགས་པ་འམ། སྐྱེ་བ་གསུམ་གིས་ཐོགས་པ་སྟེ། ཡང་དག་པར་རྫོགས་པའི་སངས་རྒྱས་གཉིས་པ་ལས་འདའ་