༄༅། །ཚོགས་ལ་ཡང་། །མཆོད་པར་མོས་པའི་ཤེས་པ་དང་། །བྱང་ཆུབ་ཆེན་པོ་དག་ལ་ཡང་། །རབ་མོས་བསྔོ་བའི་ཤེས་པ་དང་། །གཟུངས་
རྣམས་ཀྱི་ནི་སྒོ་དག་ལ། །མོས་པ་རྣམས་ནི་གང་ཡིན་པ། །སོ་སོ་རབ་རྟོགས་ཤེས་པ་དང་། །འཕགས་པའི་ཏིང་འཛིན་གང་ཡིན་པ། །ལེགས་པར་རྟོགས་པའི་ཤེས་པ་
དང་། །བསྲུང་དང་རྗེས་སུ་དྲན་རྣམས་ལ། །ངེས་པར་འབྱེད་པའི་ཤེས་པ་དང་། །དཔག་ཏུ་མེད་པའི་སེམས་དག་ལ། །ལེགས་པར་འཇུག་པའི་ཤེས་པ་དང་། །ཚིགས་སུ་
བཅད་པ་ཚད་མེད་རྣམས། །ཡང་དག་སྟོན་པའི་ཤེས་པ་དང་། །འདོད་པའི་མཚམས་སྦྱོར་གང་ཡིན་པ་དང་། །རྟོགས་ཤིང་གོ་བའི་ཤེས་པ་དང་། །འགྲོ་བ་དམན་པ་དེ་
དག་ཏུ། །ལྷུང་བར་མི་འགྱུར་ཤེས་པ་དང་། །མི་དགེའི་བཤེས་གཉེན་གང་ཡིན་པ། །ཡོངས་སུ་སྤྱོད་བྱེད་ཤེས་པ་དང་། །དགེ་བའི་གཤེས་གཉེན་གང་ཡིན་པ།།
བསྟན་པར་བྱེད་པའི་ཤེས་པ་དང་། །འདྲི་ཞིང་ལན་ལོན་གང་ཡིན་པ། །རབ་ཏུ་རྣམ་འབྱེད་ཤེས་པ་དང་། །གནས་དང་གནས་མིན་གང་ཡིན་པ། །ལེགས་པར་རྟོགས་
པའི་ཤེས་པ་དང་། །ས་དང་ས་མིན་གང་ཡིན་པ། །ལེགས་པར་རྟོགས་པའི་ཤེས་པ་དང་། །རབ་འབྲིང་ཐ་མ་གང་ཡིན་པ། །རྣམ་པར་འབྱེད་པའི་ཤེས་པ་དང་། །འདུས་བྱས་
ཤེས་པ་གང་ཡིན་པ། །འདུས་མ་བྱས་ཀྱི་ཤེས་པ་དང་། །དངོས་པོ་དང་ནི་རྫས་ཀྱི་ཤེས། །རྔོས་དང་རྫས་ཀྱི་ཤེས་པ་དང་། །ཡོངས་སུ་སྡུད་བྱེད་ཤེས་པ་དང་། །ཡོངས་སུ་སྡུད་