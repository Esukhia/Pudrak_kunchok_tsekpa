གང་ཟག་གཞོལ་བར་བགྱིད། །ཀླུ་ཆེན་བསས་གྱིས་མི་ཁྱབ་པ། །མཁྱེན་པའི་སྤྱོད་ཡུལ་མཐའ་མ་མཆིས། །ཐམས་ཅད་མཁྱེན་པ་རྐང་གཉིས་གཙོ། །སྤྱོད་པ་དམ་པ་
འདི་རབ་ཕྱེ། །བཅོམ་ལྡན་ཐུབ་པ་མི་གཡོ་བའི། །སྤྱོད་དག་ནི་གང་ཕྱེ་བ། །སྤྱོད་པ་འདི་ནི་མི་སྒུལ་བས། །དེ་སླད་དཔེ་མེད་སྤྱོད་ཅེས་བགྱི། །དཔའ་ཆེན་ཐུབ་པ་ཆེན་
པོ་སྟེ། །སྔོན་ཆད་བསྐལ་པ་མང་པོར་ནི། །སྤྱོད་པ་དག་ནི་གང་བསྒྲུབ་པ། །སུ་ཡང་དེ་ནི་ཕྱིན་མི་འགྱུར། །བྱང་ཆུབ་སེམས་དཔའ་ཆོས་སྟོན་པ། །འཇིག་རྟེན་དག་
ན་གནས་བགྱིད་ཀྱང་། །རྣམ་པ་ཐམས་ཅད་མཁེན་པ་དག །རིང་པོར་མི་ཐོགས་ཐོབ་པར་འགྱུར། །བདག་ཅག་སེམས་ཅན་སྙིང་རྩེ་སླད། །མ་འོངས་ཐ་མ་དུས་ཀྱི་
ཚེ། །བླ་ན་མ་མཆིས་ཆོས་འདི་ནི། །བསྲུང་ཞིང་རབ་ཏུ་འཛིན་པར་བགྱིད། །བདག་ཅག་ཆོས་འདི་ཐོས་གྱུར་ནས། །མ་འོངས་ཐ་མ་དུས་ཀྱི་ཚེ། །སམས་ཅན་རྣམས་ནི་
ཀུན་གྱི་སླད། །སྤྱོད་འདི་རབ་ཏུ་སྟོན་པར་བགྱིད། །བདག་ཅག་ཆོས་ཀྱི་སྣང་བ་ཡིས། །མ་འོངས་ཐ་མ་དུས་ཀྱི་ཚེ། །ཆོས་རྣམས་ཡོངས་སུ་ཚོལ་བ་ལ། །ཕན་འདོགས་
ཆེན་པོ་རབ་ཏུ་བགྱིད། །བདག་ཅག་ཡིད་དམ་རབ་བསྐྱེད་ནས། །མ་འོངས་ཐ་མ་དུས་ཀྱི་ཚེ། །སེམས་ཅན་རྣམས་ནི་ཀུན་གྱི་སླད། །བསྲུངས་དང་འཛིན་དང་འཇོགས་པར་
བགྱིད། །བདག་ཅག་རྟག་ཏུ་འདི་སྙམ་དུ། །མ་འོངས་ཐ་མ་དུས་ཀྱི་ཚེ། །སངས་རྒྱས་ཆོས་འཚོ་མཆོད་བགྱིས་ནས། །བླ་མེད་ཆོས་ནི་འཛིན་པར་སྨོན། །བདག་ཅག་