ཡང་དགའ་བོ་འདི་ལྟར་མངལ་དུ་ཞུགས་པ་དེའི་གྲངས་ཀྱང་མདོར་བསྡུ་ན། ཞག་བདུན་ཕྲག་སུམ་ཅུ་རྩ་བརྒྱད་ཡོད་པར་རིག་པར་བྱའོ། །ཞག་བདུན་ཕྲག་དང་པོའི་ཚེ། མའི་
མངལ་མི་གཙང་བ་ཐོག་མའི་གནས་སུ་ཉལ་བས་འདི་ལྟ་སྟེ། ཟངས་རབ་དུ་ཚ་བའི་ནང་དུ་བཙོས་ཤིང་བརྔོས་པ་དེ་བཞིན་དུ། ལུས་ཀྱི་དབང་པོ་དང་རྣམ་པར་ཤེས་པ་ལྷན་
གཅིག་དུ་སྡུག་བསྔལ་མི་བཟད་པ་གང་ཡིན་པ་དེ་ནི་མེར་མེར་པོ་ཞེས་བྱའོ། །དེའི་དབྱིབས་ནི་འདི་ལ་སྟེ། དཔེར་ན་འབྲས་བུའི་ཁུ་བ་འམ། ཞོའི་དཕྲིས་མ་དང་འདྲ་བས་
ཞག་བདུན་གྱི་བར་དུ། བཙོས་རབ་ཏུ་བཙོས་པས་ན། སའི་ཁམས་སྲ་བ་ཉིད་དང་། ཆུའི་ཁམས་གཤེར་བ་ཉིད་དང་མེའི་ཁམས་དྲོ་བ་ཉིད་དང་། རླུང་གི་ཁམས་ཡང་
ཞིང་གཡོ་བ་ཉིད་གདོད་མངོན་ཏུ་སྣང་བར་འགྱུར་རོ། །དགའ་བོ་ཞག་བདུན་ཕྲག་གཉིས་པ་ལ། མའི་མངལ་ན་མི་གཙང་བའི་གནས་སུ་འདི་ལྟ་སྟེ། །དཔེར་ན་ཟངས་
ཀྱི་ནང་དུ་བཙོས་ཤིང་བརྔོས་པ་བཞིན་དུ། །ལུས་ཀྱི་དབང་པོ་དང་། རྣམ་པར་ཤེས་པ་ལྷན་གཅིག་དུ་སྡུག་བསྔའ་མི་བཟད་པ་མྱོང་བ་ན། མའི་མངལ་ནས་ཀུན་ཏུ་རེག་
པ་ཞེས་བྱ་བའི་རླུང་སྔོན་གྱི་ལས་ཀྱི་དབང་གིས་རང་བྱུང་ནས། མངལ་དེ་ལ་རེག་པ་གང་ཡིན་པ་དེ་ནི་ནུར་ནུར་པོ་ཞེས་བྱའོ། །དེའི་དབྱིབས་ནི་ཞོ་སྐ་བ་འམ། མར་འཁྱགས་
བ་འདྲ་སྟེ། ཞག་བདུན་གྱི་བར་དུ་ནང་དུ་བཙོས་རབ་ཏུ་བཙོས་པ་ནས། ཁམས་བཞི་པོ་དག་མངོན་ཏུ་སྣང་བར་འགྱུར་རོ། །དགའ་བོ་ཞག་བདུན་ཕྲག་གསུམ་པ་ལ་ཡང་