༄༅། །གཟུགས་ཏིང་འཛིན་དུ་རྟོགས་པར་བྱ་ཞེ་ན། །ལྷའི་རྒྱས་བཏབ་ལྷ་མི་ཏེ། །སྐྱེ་བ་འདི་མེད་ལས་ཡང་དག་བྱུང་། །འགག་མེད་འབྱུང་བ་ཡོད་མིན་བས། །ལྷ་མ་ཡིན་གྱིས་ཏིང་འཛིན་བསྟན། །འཇམ་
དཔལ་དེ་ལྟར་ན་ལྷ་མ་ཡིན་གྱི་གཟུགས་ཏིང་ངེ་འཛིན་དུ་རྟོགས་པར་བྱའོ། །འཇམ་དཔལ་དེ་ལ་ཇི་ལྟར་ན་བྱང་ཆུབ་སེམས་དཔའས་ནམ་མཁའ་སྡིང་གི་གཟུགས་ཏིང་ངེ་འཛིན་དུ་རྟོག་པར་བྱ་ཞེ་ན། །འཛིན་པ་མེད་ལ་འཛིན་
བྱས་ནས། །བརྗོད་པས་མིང་དུ་བཏགས་པས་ན། །མིང་དང་གཟུགས་ནི་ཡོད་མིན་བས། །ནམ་མཁའ་ལྡིང་གིས་ཏིང་འཛིན་བསྟན། །འཇམ་དཔལ་དེ་ལྟར་ནམ་མཁའ་ལྡིང་གི་གཟུགས་ཏིང་ངེ་འཛིན་དུ་རྟོགས་པར་བྱའོ། །
འཇམ་དཔལ་དེ་ལ་ཇི་ལྟར་ན་བྱང་ཆུབ་སེམས་དཔའས་མི་འམ་ཅིའི་གཟུགས་ཏིང་ངེ་འཛིན་དུ་རྟོགས་པར་བྱ་ཞེ་ན། །བྱས་མིན་བྱས་པའི་ལས་རྣམས་བྱས། །མི་འམ་ཅི་ཉིད་ཀུན་ཏུ་བསྐྱེད་། །འདི་དག་སྐྱེ་བ་མེད་
ཤེས་པས། །མི་འམ་ཅི་འིས་ཏིང་ངེ་འཛིན་བསྟན། །འཇམ་དཔལ་དེ་ལྟར་ན་མི་འམ་ཅིའི་གཟུགས་ཏིང་ངེ་འཛིན་དུ་རྟོགས་པར་བྱའོ། །འཇམ་དཔལ་དེ་ལ་ཇི་ལྟར་ན་བྱང་ཆུབ་སེམས་དཔའས་ལྟོ་འཕྱེ་ཆེན་པོའི་གཟུགས་
ཏིང་ངེ་འཛིན་དུ་རྟོགས་པར་བྱ་ཞེ{ས}་ན། མིང་གང་གིས་ནི་ཆོས་འདི་དག །འཇིག་རྟེན་དག་དུ་སྣ་ཚོགས་གཞག །ཆོས་དེ་འདི་ལ་ཡོད་མ་ཡིན། མེད་ལས་ཐམས་ཅད་ཀུན་དུ་བརྟགས། །ཀུན་ཏུ་བརྟགས་པར་ཀུན་ཤེས་ནས། །
ངོ་བོ་ཉིད་ཀྱིས་ཀུན་རྟོག་མེད། །ཏིང་འཛིན་ཞི་བ་བརྗོད་པ་ནི། །ལྟོ་འཕྱེ་ཆེན་པོའི་གཟུགས་ཀྱིས་བསྟན། །འཇམ་དཔལ་དེ་ལྟར་ན་ལྟོ་འཕྱེ་ཆེན་པོའི་གཟུགས་ཏིང་ངེ་འཛིན་དུ་རྟོགས་པར་བྱའོ། །འཇམ་དཔལ་
དེ་ལ་ཇི་ལྟར་ན་བྱང་ཆུབ་སེམས་དཔའ་སེམས་ཅན་དམྱལ་བའི་གཟུགས་ཏིང་ངེ་འཛིན་དུ་རྟོགས་པར་བྱ་ཞེ་ན། །རྡུལ་དང་བྲལ་ཞིང་རྡུལ་མེད་གསོག །དེ་ལ་བྱེད་པ་པོ་འགའ་ཡང་མེད། །རང་གི་རྟོག་