༄༅། །བསོད་སྙོམས་སྦྱར་རོ་ཞེས་སྨྲས་པ་དང་། དེས་ཀྱང་དེའི་གུས་པས་གསོལ་བ་བཏབ་པ་མཐོང་ནས་ཁས་བླངས་ཏེ། སྐྱེད་མོས་
ཚུལ་གི་ནིང་དུ་གནས་ནས། བསམ་གཏན་དང་རྣམ་པར་ཐར་པ་མཆོག་ལ་སྙོམས་པར་ཞུགས་ཏེ། བདེ་བ་རྗེས་སུ་མྱོང་བར་གྱུར་ཏོ། །དུས་གཞན་ཞིག་ན་དེ་འདི་སྙམ་
དུ་བདག་གི་ལུས་རུལ་པ་འདི་ནི་འཁོར་བར་འཁོར་བ་ལས་བདག་གིས་གང་བྱ་བ་དེ་ནི་ཐོབ་པར་གྱུར་པས། མྱ་ངན་ལས་འདས་པའི་ཞི་བའི་དབྱིངས་སུ་ཞུགས་ནས། །
གཏན་དུ་མི་སྐྱེ་བ་མངོན་སུམ་དུ་བྱ་བའི་རིགས་སོ་སྙམ་དུ་བསམས་ནས་ནམ་མཁའ་ལ་མངོན་པར་འཕགས་སྟེ། མེའི་ཁམས་ལ་སྙོམས་པར་ཞུགས་ནས། རྫུ་འཕྲུལ་རྣམས་
མངོན་པར་བསྟན་ཏེ། འོད་བཟེར་ཆེན་པོ་བཀྱེ་ནས་སྟེང་དུ་འབར་བ་དང་། ཚ་བ་དང་། འོག་ཏུ་ཆུ་འབབ་པ་ལ་སོགས་པ་བསྟན་ཏེ། ལུས་འདི་སྤངས་ནས་རྣམ་པར་
ཤེས་པ་སྐྱེ་བར་མི་འགྱུར་བ། ལྷག་མ་མེད་པའི་དབྱིངས་སུ་ཡོངས་སུ་མྱ་ངན་ལས་འདས་སོ། །དེ་ནས་ཁྱིམ་བདག་དེས་དེའི་རུས་བུ་བླངས་ནས། དྲི་ཞིང་ཐམས་ཅད་
ཀྱིས་བསྲེགས་ཏེ། འོ་མས་མེ་བསད་ནས། རུས་བུ་ལྷག་མ་ལུས་པ་བསྡུས་ཏེ། བུམ་པ་སར་པའི་ནང་དུ་བཅུག་ནས་མཆོད་རྟེན་བརྩིགས་ཏེ། གདུགས་དང་རྒྱལ་མཚན་
དང་བ་དན་རྣམས་བཙུགས་ནས། ཤིན་ཏུ་གདུང་བའི་དད་པས། དྲི་ཆུ་གྱ་ནོམ་པ་སུམ་ཅུ་གཏོར་ཏེ། མཚན་བཟང་པོ་རྣམས་གྲུབ་པར་ཤོག་ཅིག་ཅེས་སྨོན་ལམ་བཏབ་