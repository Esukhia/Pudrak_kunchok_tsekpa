༄༅། །དུ་འཇུག་པར་གྱུར་པ་ན། །ཐོག་མ་ཁོ་ནར་ཕྱིན་ཅི་ལོག་གི་སེམས་རྣམ་པ་གཉིས་འབྱུང་བར་གྱུར་ཏེ། གཉིས་གང་ཞེ་ན། འདི་ལྟ་སྟེ། ཕ་མ་གཉིས་ཕྲད་
པར་གྱུར་པའི་ཚེ། གལ་ཏེ་ཕོར་གྱུར་པ་ཞིག་ཡིན་ན་ནི། མ་ལ་ནི་ཆགས་པ་སྐྱེ་བར་འགྱུར། ཕ་ལ་ནི་ཞེ་སྡང་སྐྱེ་བར་འགྱུར། ཕའི་ཁུ་བ་བྱུང་ན་འདི་ནི་བདག་ཡིན་ནོ་སྙམ་དུ་སོམས་
སོ། །གལ་ཏེ་མོར་གྱུར་པ་ཞིག་ཡིན་ན་ནི། །ཕ་ལ་ནི་ཆགས་པ་སྐྱེ་བར་འགྱུར་ལ། མ་ལ་ནི་ཞེ་སྡང་སྐྱེ་བར་འགྱུར་ཏེ། ཕ་མའི་ཁུ་བ་བྱུང་བ་ནི། འདི་ནི་བདག་ཡིན་ནོ་སྙམ་དུ་སེམས་པའི་ཚེ།
གལ་ཏེ་འདི་ལྟ་བུའི་ཞེ་སྡང་དང་། ཆགས་པའི་སེམས་སྐྱེས་པར་མ་གྱུར་ན། མངལ་དུ་འཇུག་པར་མི་འགྱུར་རོ། །གཞན་ཡང་དགའ་བོ་ཇི་ལྟར་མའི་མངལ་དུ་འཇུག་པར་འགྱུར་ཞེ་ན།
འདི་ལྟ་སྟེ། མ་ཡང་ཆགས་པའི་སེམས་སྐྱེས་པར་{འ}གྱུར། དུས་ཀྱི་ཟླ་མཚན་ཡང་རྗེས་སུ་འཐུན་པར་གྱུར། བར་དོའི་ཕུང་པོ་ཡང་མངོན་དུ་གྱུར་ལ། གོང་མ་ལྟ་བུའི་སྐྱོན་ཆེན་པོ་ཡང་མེད་
ཅིང་། ལས་ཀྱི་རྐྱེན་དང་ཡང་ལྡན་པར་གྱུར་ན། མངལ་དུ་འཇུག་པར་འགྱུར་རོ། །འདི་ལྟར་བར་མ་ཏོའི་ཕུང་པོ་དེ་མངལ་དུ་འཇུག་པར་འདོད་པ་ན། དེ་ཡང་རྣམ་པ་གཉིས་སུ་འགྱུར་ཏེ། གཉིས་
གང་ཞེ་ན། བསོད་ནམས་དང་མི་ལྡན་པ་དང་། བསོད་ནམས་ཆེན་པོ་དང་ལྡན་པ་གང་ཡིན་པའོ།། བསོད་ནམས་དང་མི་ལྡན་པ་གང་ཡིན་པ་དེ་ནི། རྣམ་པར་རྟོགས་པའི་སེམ་བྱུང་ནས། ཡུལ་
མཐོང་བར་གྱུར་པ་ན། འདི་སྙམ་དུ་སེམས་ཏེ། དེང་བདག་ནི་རླུང་དང་། གྲང་བ་དང་། གནམ་རྨུགས་པ་དང་། ཆར་འབབ་པ་དང་། སྐྱེ་བོ་མང་པོའི་ཆ་ཅོ་དང་། མང་པོའི་མཐུ་སྟོབས་ཀྱིས་གནོད་པར་