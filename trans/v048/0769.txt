ཆེན་པོ་ཞེས་བྱ་བའི་རླུང་བྱུང་སྟེ། རླུང་དེས་མའི་མངལ་དེ་ལ་རེག་པར་གྱུར་པ་ན། མཚན་མ་བཞི་པོ་འདི་ལྟ་སྟེ། དཔུང་པ་གཉིས་དང་། པུས་མོ་གཉིས་འབྱུང་བར་བྱེད་དེ། འདི་
ལྟ་སྟེ། དཔེར་ན་དབྱར་ཆར་པ་བབ་པའི་ཚེ། རྩྭ་ཤིང་ཡལ་ག་སྐྱེ་བར་འགྱུར་བ་དེ་བཞིན་དུ། མཚན་མ་བཞི་བོ་དག་རབ་ཏུ་སྣང་བར་བྱེད་དོ། །དགའ་བོ་ཞག་བདུན་ཕྲག་བདུན་པ་ལ་ནི་
མའི་མངལ་ནས་ཁྱིལ་བར་བྱེད་པ་ཅེས་བྱ་བའི་རླུང་འབྱུང་སྟེ། རླུང་དེས་མངལ་ལ་རེག་པར་གྱུར་པ་ན། མཚན་མ་བཞི་པོ་འདི་ལྟ་སྟེ། ལག་པ་གཉིས་དང་། རྐང་པ་གཉིས་འབྱུང་
པར་བྱེད་དེ། འདི་ལྟ་སྟེ། དཔེར་ན་དབུ་བ་འདུས་པ་འམ། ཉ་ལྕིབས་བཞིན་དུ་མཚན་མ་བཞི་པོ་དེ་དག་འབྱུང་བར་བྱེད་དོ། །དགའ་བོ་ཞག་བདུན་ཕྲག་བརྒྱད་པ་ལ་ནི་མའི་མངལ་ནས་
བཟློག་ཅིང་བསྒྱུར་བར་བྱེད་པ་ཞེས་བྱ་བའི་རླུང་འབྱུང་སྟེ། རླུང་དེས་མངལ་ལ་རེག་པར་གྱུར་པ་ན། མཚན་མ་ཉི་ཤུ་པོ་འདི་ལྟ་སྟེ། ལག་པ་དང་རྐང་པའི་སོར་མོ་བཅུ་བཅུ་ཐོག་མ་ཁོ་ནར་
སྣང་བར་བྱེད་དེ། འདི་ལྟ་སྟེ། དཔེར་ན་དབྱར་ཆར་པ་བབ་པའི་ཚེ། ལྗོན་ཤིང་གི་རྩ་བ་དང་པོ་སྐྱེ་བ་ཇི་ལྟ་བ་བཞིན་ནོ། དགའ་བོ་ཞག་བདུན་ཕྲག་དགུ་པ་ལ་ནི། མའི་མངལ་
ནས་རྣམ་པར་འབྱེད་པ་ཞེས་བྱ་བའི་རླུང་འབྱུང་སྟེ། རླུང་དེས་མངལ་ནས་རེག་པར་གྱུར་པ་ན། མཚན་མ་དགུ་པོ་འདི་ལྟ་སྟེ། མིག་གཉིས་རྣ་བ་གཉིས། སྣ་གཉིས། ཁ་དང་
བཤང་བ་དང་། གཅི་བའི་བུ་ག་གཉིས་སྣང་བར་བྱེད་དོ། །དགའ་བོ་ཞག་བདུན་ཕྲག་བཅུ་པ་ལ་ནི། མའི་མངལ་ན་སྲ་བར་བྱེད་པ་ཞེས་བྱ་བའི་རླུང་འབྱུང་སྟེ། དེས་མངལ་ན་གནས་