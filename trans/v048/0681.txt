བྱེད། །ཞིག་ནས་ལྷག་མཐོང་རྗེས་སུ་འབྲང་། །ཟག་མེད་ཤེས་རབ་རྟོགས་པར་བྱེད། །རབ་དང་དབང་པོ་སྟོབས་ཀྱིས་ནི། །ལག་གཉིས་ཡོངས་སུ་གྲུབ་པར་བྱེད། །བརྩོན་
འགྲུས་དང་ནི་བཟོད་པ་ཡིས། །ནུ་མ་གཉིས་ནི་གྲུབ་པར་བྱེད། །ཤེས་རབ་ཕ་རོལ་ཕྱིན་པས་ནི། །སྤྱི་གཙུག་མཚན་ཉིད་རབ་ཏུ་བྱེད། །མདོ་སྡེ་དག་གིས་སྡུག་བྱས་ནས། །
སོ་སོར་རིག་བཞིན་ཕྲེང་བས་བརྒྱས། །སྔོན་ནི་མངོན་པར་གྲུབ་པ་ཡིས། །ཡོན་ཏན་རྣམ་པ་སྣ་ཚོགས་དང་། །དཔེ་ནི་ཚད་མེད་ཅི་སྙེད་པ། །ཐམས་ཅད་རབ་ཏུ་བརྒྱན་ཅེས་ཟེར། །
གཟུངས་སྔགས་གང་ཡིན་འདི་དག་ནི། །ཡོན་ཏན་ཚད་མེད་ཕུན་ཚོགས་པས། །མིག་གི་སྔོན་དང་ཕྱི་མཐའ་དང་། །ཟད་དང་མི་ཟད་མཐའ་དག་དང༌། །སྐྱེ་བ་དང་ནི་མི་སྐྱེ་དང་། །
མཐའ་དང་མཐའ་མིན་གང་ཡིན་དང་། །དབེན་པ་དང་ནི་མི་དབེན་དང་། །འཇུག་པ་དང་ནི་འཇུག་མིན་དང་། །ཅི་ཡང་མེད་དང་མི་འབྱུང་དང་། །ཉེར་ཞི་དང་ནི་བདག་མེད་དང་། །གང་
ཟག་མེད་དང་སྲོག་མེད་དང་། །སེམས་ཅན་མེད་པའི་བར་དག་དང་། །འདི་ལ་སྩོགས་པ་ཚད་མེད་སྒོ། །ཐམས་ཅད་རབ་ཏུ་རྟོགས་པར་འགྱུར། །རྣ་བ་སྣ་ལྕེ་ལུས་དང་ཡིད། །
ཡུལ་དྲུག་དང་ནི་འབྱུང་ཆེན་བཞི། །འཇིག་རྟེན་སྐྱེ་བའི་མིང་བར་དུ། །ཐམས་ཅད་དེ་བཞིན་སྦྱར་ཞེས་ཟེར། །གོང་དུ་བསྔགས་པ་བརྗོད་པ་ཡི། །གཟུངས་མཆོག་དམ་པ་གང་ཡིན་
པ། །རབ་དབེན་ཡོན་ཏན་མཆོག་ལྡན་ཞིང་། །སངས་རྒྱས་སྤྱོད་ཡུལ་ཡིན་པས་ན། །གཟུངས་དོན་ཡང་དག་གང་ཡིན་པ། །ཡི་གེ་བརྗོད་བྱ་མ་ཡིན་ཡང་། །འཇིག་རྟེན་པ་ཡི་