གང་། །ཞག་སེལ་འོ་མ་ལྷན་ཅིག་འདྲེས། །གླད་རྒྱས་དག་ནི་གླད་པས་གང་། །སྙིང་དཀར་བད་ཀན་རྒྱུན་ཏུ་བྱུང་། །ནང་གི་ཞུ་དང་མ་ཞུའི་གནས། །
གླད་རྒྱས་དང་ནི་པགས་པ་དང་། །སྙིང་དང་ནང་གྲོལ་གློ་མཆིལ་དང་། །འདི་ལ་སྩོགས་པའི་རུལ་མྱགས་དང་། །མི་གཙང་རྣམས་དང་ལྷན་ཅིག་གནས།།
སྡིག་པའི་ལུས་ནི་འཇིགས་རུང་བས། །འདི་ཉིད་བདག་ནི་དགྲ་ཡིན་ན། །ཤེས་མེད་འདོད་པ་ཞེན་པའི། །བླུན་པོ་རྟག་ཏུ་ཕངས་པར་བྱེད། །འདི་འདྲའི་མི་གཙང་ལུས་
འདི་ན། གྲོང་ཁྱེར་རྙིང་པ་འདྲ་བས་ན། །ཉིན་མཚན་ཉོན་མོངས་རབ་གཟིར་ཅིང་། །སྐད་ཅིག་མི་གནས་ཀུན་ཏུ་ཁྱམས། །རུས་པས་གྲོང་ཁྱེར་རྩིག་པར་བྱེད། །ཤ་དང་
ཁྲག་གིས་ཞལ་ཞལ་བསྐུས། འདོད་སྣང་གཏི་མུག་མཚོན་བཀྱེ་ནས། །རི་རིགས་པར་ནི་བརྒྱན་པར་བྱེད། །རུས་པའི་གྲོང་ཁྱེར་སྐྱུག་བྲོ་བ། །ཤ་ཁྲག་འབྲེལ་
ཅིང་འདུས་པས་ན། །རྟག་ཏུ་སྡུག་བསྔལ་གྲོགས་པོ་ཡིན། །ཕྱི་ནང་སྡུག་བསྔལ་གདུང་བར་བྱེད། །དགའ་བོ་ཁྱོད་ཀྱིས་ཤེས་པར་བྱོས། །ངས་ནི་ཇི་སྐད་བསྟན་
པ་བཞིན། །ཉིན་མཚན་རྟག་ཏུ་དྲན་བྱོས་ལ། །འདོད་པའི་ཡུལ་ལ་སེམས་མ་བྱེད། །གལ་ཏེ་འདོད་པ་སྤོང་འདོད་ན། །རྟག་ཏུ་དེ་བཞིན་རབ་བསྒོམས་ལ། །རྣམ་གྲོལ་
ཡོངས་སུ་ཚོར་བར་གྱིས། །མྱུར་བར་འཁོར་བའི་རྒྱ་མཚོ་སྐེམས། །བཅོམ་ལྡན་འདས་ཀྱིས་མངལ་དུ་འཇུག་པའི་ཆོས་ཀྱི་རྣམ་གྲངས་འདི་བཀའ་སྩལ་པ་ན། །ཚེ་དང་