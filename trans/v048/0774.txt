༄༅། །དང་། ཟླ་བའི་དཀྱིལ་འཁོར་སྤྲིན་ཆེན་པོས་ཡོངས་སུ་ཁེབས་པ། རླུང་དྲག་པོ་ལངས་ནས་བུས་སྟེ། ཕྱོགས་བཞིར་གཏོར་བར་གྱུར་ན། འོད་དང་ལྡན་
ཞིང་ཡོངས་སུ་དག་པར་འགྱུར་བ་དེ་བཞིན་དུ། དགའ་བོ་ལས་ཀྱི་རླུང་དེའི་སྟོབས་ཀྱིས་མངལ་ན་གནས་པ་དེའི་དབང་པོ་དྲུག་ཡོངས་སུ་དག་པར་འགྱུར་བ་ཡང་དེ་བཞིན་དུ་རིག་པར་བྱའོ། །
དགའ་བོ་ཞག་བདུན་ཕྲག་བཅུ་དགུ་པ་ལ་ནི། མའི་མངལ་ན་གནས་པ་དེའི་དབང་པོ་བཞི་པོ་མིག་དང་། རྣ་བ་དང་། སྣ་དང་། ལྕེའི་དབང་པོ་བཞི་པོ་དག་མངོན་པར་གྲུབ་པར་བྱེད་དོ། །དང་
པོ་མའི་མངལ་དུ་འཇུག་པའི་ཚེ། ཐོ་མ་ཁོ་ནར་དབང་པོ་གསུམ་འཐོབ་པར་འགྱུར་ཏེ། འདི་ལྟ་སྟེ། ལུས་དང་། སྲོག་དང་། ཡིད་ཀྱི་དབང་པོ་གང་ཡིན་པའོ། །དགའ་བོ་ཞག་བདུན་
ཕྲག་ཉི་ཤུ་པ་ལ་ནི། མའི་མངལ་ནས་ཤིན་ཏུ་བསྟན་པ་ཞེས་བྱ་བའི་རླུང་འབྱུང་སྟེ། རླུང་དེས་མངལ་ན་གནས་པ་དེའི་རྐང་པ་གཡོན་པ་ལ་བརྟེན་ཏེ། སོར་མའི་རུས་པ་ཉི་ཤུ་བསྐྱེད་
པར་བྱེད་དོ། །རྐང་པ་གཡས་པ་ལ་བརྟེན་ཏེ་རུས་པ་ཉི་ཤུ་དང་། རྐང་པའི་རྟིང་པའི་རུས་པ་བཞི་དང་། རྗེ་ངར་གྱི་རུས་པ་གཉིས་དང་། པུས་མོའི་རུས་པ་གཉིས་དང་། བརླའི་རུས་པ་གཉིས་
དང་། རྐེད་པའི་རུས་པ་གསུམ་དང་། གློང་བུའི་རུས་པ་གསུམ་དང་། སྒལ་ཚིགས་ཀྱི་རུས་པ་བཅོ་བརྒྱད་དང་། རྩིབ་མའི་རུས་པ་ཉི་ཤུ་རྩ་བཞི་བསྐྱེད་པར་བྱེད་དོ། །གཞན་ཡང་ལག་
བ་གཡོན་པ་ལ་བརྟེན་ཏེ། སོར་མོའི་ཚིགས་ཀྱི་རུས་པ་ཉི་ཤུ་དང་། ལག་པ་གཡས་པ་ལ་བརྟེན་ཏེ་སོར་མོའི་ཚིགས་ཀྱི་རུས་པ་ཉི་ཤུ་སྐྱེད་པར་བྱེད་དོ། །གཞན་ཡང་ལག་པར་