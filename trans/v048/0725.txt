ཕ་མ་དང་མཁན་པོ་དང་། བླ་མའི་གནས་རྣམས་ཀྱིས་རྗེས་སུ་བསྟན་པ་དག་ལ་མངོན་པར་ཡིད་ཆེས་ཤིང་། ཡང་དག་པར་བླངས་པ་ཞིག་ཡིན་ན་ནི། རྒྱུ་དང་རྐྱེན་དེས་གལ་
ཏེ་མི་ཡི་ལུས་ཐོབ་པར་གྱུར་ན་ཡང་། གོང་དུ་བསྟན་པ་ལྟ་བུའི་སྡིག་པ་མི་དགེ་བའི་ལས་ཀྱིས་མངོན་པར་སྒྲུབ་པའི་ལུས་ལེན་པར་མི་འགྱུར་ཞིང་། གྱ་ནོམ་པ་རྣམ་པ་སྣ་
ཚོགས་དང་ལྡན་པའི་ལུས་ཐོབ་པར་འགྱུར་བས། བྱ་བཞིན་མཛེས་པ་དང་། མཚན་རྣམས་དང་ལྡན་ཞིང་ཚིག་སྨྲ་བ་རྣམས་མང་པོ་ཀུན་གྱིས་མཉན་པར་འདོད་པའི་འོས་སུ་
འགྱུར་ཏེ། དེ་ལྟ་བས་ན་དགེ་བའི་ལས་ཀྱི་དབང་གིས་ཁྱད་པར་དུ་འཕགས་པའི་འབྲས་བུ་རྣམ་པར་སྨིན་པ་དེ་འདྲ་བ་ཐོབ་པར་འགྱུར་{ར་}བར་རིག་པར་བྱའོ། །དགའ་བོ་དེ་ལྟ་བུའི་ལུས་
དེ་ཡང་གལ་ཏེ་ཕོ་ཡིན་ན་ནི། མའི་མངལ་ན་གཡས་ཕྱོགས་སུ་ཚོག་པུར་འདུག་ལ། ལག་པ་གཉིས་ཀྱིས་སུ་གདོང་གཡོག་ནས་མའི་སྒལ་ཚིགས་ལོགས་སུ་བལྟས་ཏེ་འདུག་གོ །
གལ་ཏེ་མོ་ཡིན་ན་ནི་རྩིབ་ལོགས་གཡོན་ཕྱོགས་སུ་ཙོག་བུར་འདུག་ལ་ལག་པ་གཉིས་ཀྱིས་གདོང་གཡོགས་ཏེ། མའི་ལྟོ་བ་ལ་ཁ་བལྟས་ནས་མ་ཞུ་བའི་གནས་ཀྱི་ནི་
འོག །ཞུ་བའི་གནས་ཀྱི་ནི་སྟེང་ན་ནང་དུ་བཙོས་རབ་ཏུ་བཙོས་ཤིང་། གནས་སྔར་ཀུན་ཏུ་བཅིངས་པས། འདི་ལྟ་སྟེ། དཔེན་ན། རྐྱལ་པའི་ནང་ན་འདུག་པ་དང་འདྲའོ། །གལ་
ཏེ་དེའི་མས་ཤིན་ཏུ་མང་དུ་ཟོས་སམ། ཤིན་ཏུ་ཉུང་ངུ་ཟོས་སམ། གལ་ཏེ་ཟས་ཤིན་ཏུ་མངར་བ་འམ། ཤིན་ཏུ་རྩུབ་པ་འམ། ཤིན་ཏུ་སྐམ་པ་འམ། ཤིན་ཏུ་སྣུམ་འམ།