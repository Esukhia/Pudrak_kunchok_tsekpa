༄༅། །སྲིན་བུའི་རིགས་ཆེར་དཀར་དང་། ཅུང་ཟད་དཀར་དང་། སྤྲིན་བརྩེགས་དང་དྲི་མི་ཞིམ་བ་ཞེས་བྱ་བ་བཞི་ཡོད་དེ། རྩ་རྒྱུས་ལ་གནས་
ནས་རྩ་རྒྱུས་ལ་ཟ་བར་བྱེད་དོ། །སྲིན་བུའི་རིགས་སེང་གེ་དང་། སྟོབས་ལྡན་དང་། མགྱོགས་པའི་མདའ་དང་། པད་མ་ཞེས་བྱ་བ་བཞི་ཡོད་དེ། མ་ཞུ་བའི་གནས་ལ་གནས་
ནས། མ་ཞུ་བའི་གནས་ལ་ཟ་བར་བྱེད་དོ། །སྲིན་བུའི་རིགས་བརྟན་བ་དང་། ཉེ་བའི་བའི་རྟན་པ་ཞེས་བྱ་བ་གཉིས་ཡོད་དེ། ཞུ་བའི་གནས་ལ་གནས་ནས་ཞུ་བའི་གནས་ལ་
ཟ་བར་བྱེད་དོ། །སྲིན་བུའི་རིགས་མུ་ཁ་དང་། ཕུང་པའི་ཁ་དང་། དྲ་བ་ཁ་དང་། བྱེའུ་ཁ་ཞེས་བྱ་བ་བཞི་ཡོད་དེ། བཅི་བའི་ལམ་ལ་གནས་ནས་བཅི་བའི་ལམ་ལ་ཟ་བར་
བྱེད་དོ། །སྲིན་བུའི་རིགས་བྱེད་པ་དང་། བྱེད་པ་ཆེན་པོ་དང་། དབྱིབས་ཆུང་དང་། པོ་ཏ་ར་ཀ་ཞེས་བྱ་བ་བཞི་ཡོད་དེ། བཤང་བའི་ལམ་ལ་གནས་ནས་བཤང་བའི་ལམ་
ལ་ཟ་བར་བྱེད་དོ། །སྲིན་བུའི་རིགས་ཁ་གནག་དང་། ཁ་གནག་ཆེན་པོ་ཞེས་བྱ་བ་གཉིས་ཡོད་དེ། བརླ་ལ་གནས་ནས་རླ་ལ་ཟ་བར་བྱེད་དོ། །སྲིན་བུའི་རིགས་མཛེན་ཅན་
དང༌། མཛེན་ཅན་ཆུ་ངུ་ཞེས་བྱ་བ་གཉིས་ཡོད་དེ། པུས་མོ་ལ་གནས་ནས་པུས་མོ་ལ་ཟ་བར་བྱེད་དོ། །སྲིན་བུའི་རིགས་མོས་པའི་རྩ་བ་ཞེས་བྱ་བ་གཅིག་ཡོད་དེ། །
བྱིན་པ་ལ་གནས་ནས་བྱིན་པ་ལ་ཟ་བར་བྱེད་དོ། །སྲིན་བུའི་རིགས་འགོ་ནག་ཅེས་བྱ་བ་གཅིག་ཡོད་དེ། རྐང་པ་ལ་གནས་ནས་རྐང་པ་ལ་ཟ་བར་བྱེད་དོ། དགའ་བོ་ཡོངས་སུ་སྐྱེ་