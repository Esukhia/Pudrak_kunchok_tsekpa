དང་ནི་གནོད་སྦྱིན་དང་། །གང་ཐོས་དེ་དག་རྟོགས་པར་འགྱུར། །ལྷ་མ་ཡིན་ནི་ཐམས་ཅད་ཀྱང་། །མོས་པ་དག་ནི་རྣམ་པར་དག །མི་ནི་མང་པོ་ཚད་མེད་ཀྱང་། །ཐེ་ཙོམ་དྲ་བ་བཅད་པར་འགྱུར། །
འདོད་ཆགས་རང་བཞིན་རབ་ཏུ་རྟོགས། །ཞེ་སྡང་གཏི་མུག་རྣམ་པར་བཤིག །སྲེད་དང་ང་རྒྱལ་མ་རིག་དང་། །གཡོ་སྒྱུ་ཕྲག་དོག་སྤྱོས་པ་ནས། །སྡུག་བསྔལ་ཕུང་པོ་ལ་སྩོགས་པར། །ཐམས་
ཅད་ཀྱང་ནི་ཡོངས་སུ་སྤངས། །འདི་ལ་སྩོགས་པ་ཅིག་གི་དོན། །མཐར་ནི་ཀུན་ཀྱང་རྣམ་པར་དག །དེ་བཞིན་གཤེགས་པས་ཆོས་གཅིག་ལ། །སྣ་ཚོགས་མིང་ནི་རབ་མཁྱེན་པས། །གྲངས་
ནི་བརྒྱ་སྟོང་མང་པོ་ནས། །བསམ་གྱི་མི་ཁྱབ་བར་དུ་སྟོན། །སངས་རྒྱས་ཚད་མེད་མང་པོ་ལས། །དེ་འདྲའི་ཆོས་ནི་ལེགས་བསླབས་པ། །ཆོས་ཀྱི་དངོས་པོ་གཅིག་ལ་ཡང་། །བརྗོད་པ་ཐུག་
པ་མེད་པ་སྟོན། །དེ་བཞིན་གཤེགས་པས་ཆོས་རྣམས་ཀྱིས། །རྣམ་གྲངས་སྣ་ཚོགས་རབ་མཁྱེན་པས། །མིང་ཚིག་དང་པོ་བར་མ་དང་། །ཐ་མ་རྣམས་འབྱེད་རབ་ཏུ་མཁྱེན། །ཐ་དང་ཚིག་ནི་སྣ་
ཚོགས་དག །ཐམས་ཅད་རབ་ཏུ་བསླབ་པས་ནི། །དོན་མཆོག་དག་ནི་གྱ་ནོམ་པ། །སྟོན་པ་དག་ལ་རབ་ཏུ་མཁྱེན། །དེ་འདྲའི་དབྱངས་ནི་རྣམ་དག་པ། །རྒྱུ་རྐྱེན་ཚོགས་པ་ལས་བྱུང་བས། །ལྕེ་
འབའ་ཤིག་ལ་བརྟེན་པ་ནས། །ལུས་སེམས་རབ་ལ་བརྟེན་པ་མིན། །ས་ནི་རྣམ་པ་དྲུག་ཏུ་གཡོས། །ཕྱོགས་བཅུའི་འཁོར་ནི་ཡོངས་འདུས་ནས། །ཐལ་སྦྱར་བཅོམ་ལྡན་ཞལ་ལྟ་ན། །ཐེ་ཙོམ་
དག་ནི་བསལ་དུ་གསོལ། །དེ་བཞིན་གཤེགས་པས་མིག་ཟད་དང་། །སྐྱེ་མཐའ་དག་ནི་རང་བཞིན་གྱིས། །རྟག་ཏུ་སྟོང་ཞིང་དབེན་པ་དང་། །འགྲོ་འོང་མེད་པར་རབ་ཏུ་མཁྱེན། །བཞུགས་དང་གནས་ནི་མི་