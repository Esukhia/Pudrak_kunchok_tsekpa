༄༅། །སེམས་ལ་ལེ་ལོ་མེད་པ་དང་། སེམས་ལ་སེར་སྣ་མེད་པ་དང་། སངས་རྒྱས་ཀྱི{ས}་ལམ་ལ་ཡང་དག་པར་གནས་པ་དང་། འཇིག་རྟེན་མཆོག་དུ་གྱུར་ཅིང་མིང་དང་
གཟུགས་ཡོངས་སུ་དག་པར་གྱུར་པ་དང་། ཆོས་ཀྱི་སྐུ་མངོན་པར་བྱེད་པར་གྱུར་པ་དང་། མི་འཇིགས་པ་ཐོབ་པར་གྱུར་པ་དང་། བསོད་ནམས་ཕུན་སུམ་ཚོགས་པར་གྱུར་པ་དང་།
མུ་སྟེགས་ཅན་རྣམས་ཟིལ་གྱིས་གནོན་པ་དང་། སྐྱེས་བུ་དམ་པའི་ཆོས་ཕུན་སུམ་ཚོགས་པ་དང་། སྡིག་པ་ཅན་གྱི་སྤྱོད་པ་སྤྱོང་བར་གྱུར་པ་དང་། བསོད་ནམས་དང་ཡེ་ཤེས་ཀྱི་
རྒྱུ་ལ་མངོན་པར་ཡིད་ཆེས་པ་དང་། སངས་རྒྱས་ཀྱི་ཆོས་ཀྱི་སྡུམས་བྱེད་པ་དང་། བདུད་མང་པོ་ཕམ་པར་བྱེད་པ་དང་། སངས་རྒྱས་ཀྱིས་གསུངས་པའི་ཆོས་བདེན་དག་ལ་ཐེ་ཙོམ་
མེད་པ་དང་། ནེམ་ནུར་མེད་པ་དང་། འདོད་པ་ངན་པ་རྣམས་རབ་ཏུ་བཅོམ་པ་དང་། གཟི་བྱིན་ཆེན་པོ་དང་ལྡན་པ་དང་། བྱང་ཆུབ་སེམས་དཔའི་སྤྱོད་པ་མངོན་པར་བསྒྲུབ་པས་
རྫུ་འཕྲུལ་ཁྱད་པར་འཕགས་པ་ཐོབ་པར་གྱུར་པ་དང་། སྐྱེ་ཤིང་སྤོང་བར་གྱུར་པ་དང་། སེམས་ཅན་ཡོངས་སུ་སྨིན་པར་བྱེད་པ་དང་། སྤྱོད་པ་དཔག་ཏུ་མེད་པའི་བསྔགས་
པ་བརྗོད་པ་དང་། ཡོན་ཏན་རྣམས་ཡོངས་སུ་སྡུད་པར་འགྱུར་བ་དང་། སེམས་ཅན་རྣམས་ལ་སྤྲོ་བ་བསྐྱེད་པ་དང་། ཆོས་ཀྱི་དགའ་བ་ཡོངས་སུ་སྤྱོད་པར་འགྱུར་བ་དང་།
སྦྱིན་པ་གཏོང་བ་མངོན་པར་གྲུབ་པར་འགྱུར་བ་དང་། ཡེ་ཤེས་ཆེན་པོའི་སྒོར་འགྱུར་བ་དང་། དྲོ་བར་གྱུར་པའི་ཆོས་ལ་གནས་པར་འགྱུར་བ་དང་། རིགས་ངེས་པ་