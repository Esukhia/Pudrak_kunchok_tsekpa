ནི་ཆོས་ཀྱི་ཕྱིར། །ཐམས་ཅད་འོངས་ནས་གུས་མཆོད་བྱས། །དེ་ནས་དེ་ཚེ་བཅོམ་ལྡན་འདས། །གྲོང་ཁྱེར་དུ་ནི་གཤེགས་པའི་ཚེ། །ལྷའི་དབང་པོ་མིའི་རྒྱལ། །ལྷ་མ་ཡིན་ནི་མང་
པོ་དང་། །གནོད་སྦྱིན་དག་ནི་མང་པོ་རྣམས། །རང་གི་གྲོང་ཁྱེར་སྤངས་ནས་ནི། །བཅོམ་ལྡན་སྤྱན་མངར་འདུས་གྱུར་ཏེ། །རབ་ཏུ་དགའ་བས་མཆོད་པ་བྱས། །དེ་ནས་དེ་ཚེ་བཅོམ་ལྡན་
འདས། །གྲོང་ཁྱེར་དུ་ནི་གཤེགས་པའི་ཚེ། །གཞན་ཡང་རྣམ་པ་ཐ་དད་པའི། །བྱའི་ཚོགས་ནི་ཚད་མེད་པ། །ནེ་ཚོ་དང་ནི་རྨ་བྱ་དང་། །ཀ་ལ་པིང་ཀའི་བྱའི་རྣམས། །བཅོམ་ལྡན་
དེ་བཞིན་གཤེགས་པ་ཡི། །ཡོན་ཏན་མཆོག་ནི་མཐོང་བས་ན། །ཐམས་ཅད་ནམ་མཁའ་དག་ལ་ནི། །རབ་ཏུ་དགའ་བས་རྣམ་པར་རྩེ། །ཐམས་ཅད་རྣམ་པ་སྣ་ཚོགས་ཀྱི། །སྒྲ་
སྙན་དག་ནི་རབ་ཏུ་ཕྱུང་། །དེ་ནས་དེ་ཚེ་བཅོམ་ལྡན་འདས། །གྲོང་ཁྱེར་དུ་ནི་གཤེགས་པའི་ཚེ། །བཅོམ་ལྡན་འདས་ཀྱི་ཡོན་ཏན་དང་། །རྫུ་འཕྲུལ་དག་ནི་སྟོབས་དག་གིས།
སེམས་ཅན་{ནི་}ཚད་མེད་བརྒྱ་སྟོང་སྙེད། །མདོངས་པ་དག་ནི་མཐོང་བར་འགྱུར། །འོན་པ་རྣམས་ནི་ཐོས་པར་འགྱུར། །དབང་པོ་མ་ཚང་གང་ཡིན་པ། །ཐམས་ཅད་དབང་པོ་ཚང་
བར་འགྱུར། །སྡུག་བསྔལ་ལ་ནི་གནས་པ་དག །ཐམས་ཅད་བདེ་བ་ཐོབ་པར་འགྱུར། །དེ་ནས་དེ་ཚེ་བཅོམ་ལྡན་འདས། །གྲོང་ཁྱེར་དུ་ནི་གཤེགས་པའི་ཚེ། །ནམ་མཁའ་བར་སྣང་དག་
ལ་ནི། །འདི་སྐད་སྨྲ་བ་ཐོས་པར་འགྱུར། །གང་གིས་མཚན་མ་རྣམས་ཀྱིས་ནི། །དེའི་གཤེགས་པ་རྟོགས་བྱེད་པ། །དེ་ཡིས་བཅོམ་ལྡན་འདས་ལ་ནི། །མཆོད་པ་བྱས་ཞེས་བརྗོད་མི་བྱ།