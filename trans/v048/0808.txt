༄༅། །རྟག་ཏུ་བསྲེགས་ཤིང་འབྱར་བར་བྱེད་པས། འགའ་ཙམ་ཡང་དེ་ལས་ཐར་པ་མེད་དོ། །དགའ་བོ་ལི་ལོ་ལ་རབ་ཏུ་གནས་པ་དག་ནི་སྡུག་བསྔལ་
མང་པོ་མོང་ཞིང་། ཉོན་མོངས་པས་ཀུན་ཏུ་དཀྲིས་ནས། སྡིག་པ་མི་དགེ་བའི་ཆོས་མངོན་པར་འདུས་བྱས་པས། འཁོར་བར་འཁོར་ཡང་ཉེ་བར་ཞི་ཞིང་རྒྱུན་ཆེད་པར་མི་
འགྱུར་རོ། །བརྩོན་འགྲུས་བསྩམས་པ་གང་ཡིན་པ་དེ་དག་བདེ་བ་མང་དུ་མྱོང་ཞིང་། དུལ་བའི་སེམས་བསྐྱེད་པར་བྱེད་པས། ཉོན་མོངས་པ་ཡོངས་སུ་བསལ་ན།
དགེ་བའི་ཆོས་བསྒོམ་པར་རབ་ཏུ་བརྩོན་པ་མི་གཏོང་བ་ལ་རྒྱན་འཆད་པ་མེད་དོ། །དེ་ལྟ་བས་ན་ཁྱོད་ཀྱིས་ལས་འདི་པགས་པ་དང་། ཤ་དང་ཆ་བ་དང་། རུས་པ་དང་།
ཁྲུག་དང་། ནྩ་རྒྱས་དང་། རྐང་རྣམས་ནི་རིང་པོར་མ་ཐོགས་པར་གྱེས་ཤིང་འཇིག་པར་འགྱུར་རོ་སྙམ་དུ་སོ་སོར་བརྟགས་ནས། རྟག་པར་སེམས་རཅྩེ་གཅིག་དུ་ལོ་ལོ།
མི་བྱ་བར་མངོན་སུམ་དུ་བྱས་པ། མངོན་སུམ་དུ་བྱ་བའི་ཕྱིར། ནན་ཏན་བརྩོན་འགྲུས་ཀྱིས་དེ་ལྟར་བསླབ་པར་བྱའོ། །དགའ་བོ་ང་ནི་འཇིག་རྟེན་པ་རྣམས་དང་རྩོད་
པར་མི་བྱེད་ན། འོན་ཀྱང་འཇིག་རྟེན་པ་རྣམས་ན་ནན་གྱིས་བ་དང་རྩོད་པ་བྱེད་དོ། །དེ་ཅིའི་ཕྱིར་ཞེ་ན། གང་ཆོས་པ་རྣམས་ནི་གཞན་དང་རྩོད་པར་མི་བྱེད་དོ། །བདག་
དང་བདག་གིར་འཛིན་པ་དང་བྲལ་བ་ཡིན་ན། སྲུ་དང་ལྷན་ཅིག་རྩོད་པར་བྱེད་དེ། འོན་ཀྱང་མཐོང་བ་དང་ཤེས་པ་མེད་པ་དག་ཡང་དག་པ་མ་ཡིན་པའི་འཛིན་པ་སྐྱེད་པར་