༄༅། །པོའི་ལུས་ཀྱང་དེ་བཞིན་ཏེ། འདི་ལྟར་རྒྱུ་དང་རྐྱེན་ཀྱི་མཐུས་མངལ་དུ་ལུས་མངོན་པར་འགྲུབ་པར་འགྱུར་རོ། །དགའ་བོ་འདི་ལྟ་སྟེ། དཔེར་ན་རྩྭ་སྔོན་པོ་དང་།
བ་གླང་གི་ལྗི་བ་དང་། རྒྱ་ཤུག་དང་། ཞོ་ལ་བརྟེན་ནས་སོ་སོའི་ཟེར་ན་སྲིན་བུ་སྐྱེ་བར་འགྱུར་བ་རེ་རེའི་ནང་དུ། སྲིན་བུ་མི་དམིགས་ཀྱང་། རྒྱུ་དང་རྐྱེན་ཀྱི་སྟོབས་ཀྱིས་སྲིན་བུ་སྐྱེ་བར་འགྱུར་ཏེ། སྲིན་བུ་དེ་
དག་སྐྱེས་པ་ན། སོ་སོ་ནས་རྟེན་ཅིང་ལྟ་བ་བཞིན་དུ། ཁ་དོག་སྔོན་པོ་དང་། སེར་པོ་དང་། དམར་པོ་དང་། དཀར་པོར་འགྱུར་རོ། །དེ་བཞིན་དུ་ཕ་མའི་མི་གཙང་བ་ལས་ལུས་འདི་སྐྱེ་བ་ཡང་། རྐྱེན་རྣམས་
ཀྱི་ནང་དུ་བཙལ་ན་དམིགས་པར་མི་འགྱུར་མོད་ཀྱི། འོན་ཀྱང་རྐྱེན་འདུས་པའི་མཐུ་དང་མ་བྲལ་བར་ཡང་ལུས་ཡང་དག་པར་ལེན་པར་འགྱུར་རོ། །ལུས་འདི་སྐྱེས་པ་ན་ཕ་མའི་འབྱུང་བ་ཆེན་པོ་
བཞི་དང་། ངོ་བོ་ཉིད་ཐ་མི་དད་པར་འགྱུར་ཏེ། འདི་ལྟ་སྟེ། སའི་ཁམས་ཀྱིས་ནི་སྲ་བའི་བྱ་བ་བྱེད་དོ། ཆུའི་ཁམས་ཀྱིས་ནི་གཤེར་བའི་བྱ་བ་བྱེད་དོ། །མེའི་ཁམས་ཀྱིས་ནི་དྲོ་བའི་བྱ་བ་བྱེད་དོ། །རླུང་
གི་ཁམས་ཀྱིས་ནི་ཡང་ཞིང་གཡོ་བའི་བྱ་བ་བྱེད་དོ། །མེར་མེར་པོའི་ལུས་དེ་གལ་ཏེ་སའི་ཁམས་འབའ་ཤིག་དང་ལྡན་ལ། ཆུའི་ཁམས་མེད་པར་གྱུར་ན་ནི། འདི་ལྟ་སྟེ། དཔེར་ན་ཕྱེ་དང་། ཐལ་བ་
སྐམ་པོ་བཅངས་པ་བཞིན་དུ་འདུར་མི་བཐུབ་པར་འགྱུར་རོ། །གལ་ཏེ་ཆུའི་ཁམས་འབའ་ཤིག་ལྡན་ལ། སའི་ཁམས་མེད་པར་གྱུར་ན་ནི་ འདི་ལྟ་སྟེ། དཔེར་ན་འབྲུ་མར་རམ། ཆུའི་རང་བཞིན་སྣམ་
ཞིང་བཤེར་བས་སྲ་བ་མེད་པ་བཞིན་དུ་བོ་ཞིང་འགྱེས་པར་འགྱུར་རོ། །གལ་ཏེ་ས་དང་། ཆུའི་ཁམས་འབའ་ཤིག་དང་ལྡན་ལ། མེའི་ཁམས་མེད་པར་གྱུར་ན་ནི། འདི་ལྟ་སྟེ། དཔེར་ན་དབྱར་ཚ་བའི་