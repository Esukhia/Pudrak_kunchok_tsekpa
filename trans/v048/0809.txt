བྱེད་པའི་ཕྱིར། ངས་ཡང་དག་པར་མངོན་པར་རྫོགས་པར་སངས་རྒྱས་པའི་ཕྱིར། ཡང་དག་པར་མངོན་པར་རྫོགས་པར་སངས་རྒྱས་ནས་འདི་སྐད་དུ་ངའི་ཆོས་རྣམས་
གང་ཡང་མི་ཤེས་པ་མེད་དོ་ཞེས་སྨྲས་པ་ཡིན་ནོ། །དགའ་བོ་ངས་དེ་སྐད་སྨྲས་དེ་ལ་ཐ་དད་དུ་གྱུར་པ་ཡོད་དམ། དགའ་བོས་གསོལ་པ། བཅོམ་ལྡན་འདས་དེ་ནི་མ་
མཆིས་ཏེ། དེ་བཞིན་གཤེགས་པས་དེ་སྐད་གསུངས་པ་ལ་གཞན་དུ་གྱུར་པ་མ་མཆིས་ལགས་སོ། །བཅོམ་ལྡན་འདས་ཀྱིས་བཀའ་སྩལ་པ། ལེགས་སོ་ལེགས་སོ། །
དེ་བཞིན་གཤེགས་པས་གསུངས་པ་ལ་གདོན་མི་ཟ་བར་ཐ་དད་དུ་འགྱུར་བ་མེད་པས། དེ་བཞིན་གཤེགས་པ་ནི་ཡང་དག་པར་གསུངས་པ། བདེ་བར་གསུངས་པ། དེ་བཞིན་
ཉིད་དུ་གསུངས་བ། ཐ་མི་དད་པར་གསུངས་པ། བསླུ་བ་མེད་པར་གསུང་པ། འཇིག་རྟེན་པ་རྣམས་ཡུན་རིང་པོར་ཕན་པ་དང་། བདེ་བ་དང་། ཕན་ཡོན་ཆེན་པོ་ཐོབ་པར་
མཛད་ལ། ལམ་མཁྱེན་པ། ལམ་རིང་བ། ལམ་སྟོན་པ། ལམ་འབྱེད་པ། ལམ་འདྲེན་པ། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་
རིག་པ་དང་ཞབས་སུ་ལྡན་པ། བདེ་བར་གཤེགས་པ། འཇིག་རྟེན་མཁྱེན་པ། བླ་ན་མེད་པ། སྐྱེ་བུ་འདུལ་བའི། ཁ་ལོ་སྒྱུར་བ། ལྷ་དང་མི་རྣམས་ཀྱི་སྟོན་པ།
སངས་རྒྱས་བཅོམ་ལྡན་འདས་སུ་གྱུར་པ་ཡིན་ནོ། །འཇིག་རྟེན་པ་རྣམས་ནི་ཤེས་པ་མེད་པ། མངོན་པར་ཡིད་ཅེས་པ་མེད་པ། རྟག་པར་དབང་པོ་རྣམས་ཀྱིས་བྲན་བྱེད་པ།