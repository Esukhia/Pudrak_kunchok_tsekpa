༄༅། །རྣམས་ཀྱང་མཐོང་བར་མི་འདོད་ན། གཞན་ལྟ་སྨོས་ཀྱང་ཅི་དགོས་སྙམ་པ་དང་། ལུས་དང་། ངག་དང་། ཡིད་ཀྱི་ལས་ཇི་སྙེད་པ་བསྩལ་བ་དག་གཞན་
ལ་སྨྲ་བ་ན་ཡང་། གཞན་གྱིས་ཡིད་མི་ཆེས་ཤིང་། ཡིད་ལ་མི་འཛིན་པ་དག་མངོན་པར་གྲུབ་པར་འགྱུར་རོ། །དེ་ཅིའི་ཕྱིར་ཞེ་ན། དེས་ཚེ་རབས་སྔ་མ་ལ་སྡིག་པ་མི་དགེ་བའི་ལས་
མངོན་པར་འདུས་བྱས་པའི་དབང་གིས། དེ་ལྟ་བུའི་རྣམ་པར་སྨིན་པ་ཐོབ་པར་འགྱུར་བས་སོ། །དགའ་བོ་མངལ་ན་གནས་པ་དེའི་ཚེ་རབས་སྔ་མ་ལ་བསོད་ནམས་ཀྱི་ལས་མངོན་བ་བསྒྲུབས་
པ་དང་། སེར་སྣ་མེད་པར་ལེགས་པར་སྦྱིན་པ་བཏོང་ཞིང་། འཕོགས་པ་རྣམས་ལ་སྙིང་བརྩེ་བ་དང་། ལོངས་སྤྱོད་རྣམས་ལ་ཕངས་ཤིང་མངོན་པར་ཞེན་པའི་སེམས་མེད་པ་དང་།
དགེ་བའི་ལས་མངོན་པར་འདུས་བྱས་པ་རྣམས་ཉིན་མཚན་དུ་འཕེལ་བར་བྱེད་བ་ཅིག་ཡིན་ན་ནི། འདི་ལྟ་བུའི་རྣམ་པར་སྨིན་པ་ཁྱད་པར་དུ་འཕགས་པར་འགྱུར་ཏེ། མིར་སྐྱེས་པར་གྱུར་ན་
ཡང་འབྲས་བུ་རྣམ་པར་སྨིན་པ་ཡིད་དུ་འོང་བ་ཐོབ་པར་འགྱུར་བས། གལ་ཏེ་འཇིག་རྟེན་པ་རྣམས་རིང་པོས་མཛེས་པར་གྱུར་ན་ཡང་དེ་བཞིན་དུ་རིང་པོར་འགྱུར་རོ། །གལ་ཏེ་ཐུ་
དུས་མཛེས་པར་གྱུར་ན་ཡང་། དེ་བཞིན་དུ་ཐུང་བར་འགྱུར་བ་དང་། འཕྲ་སྦོམ་རན་ཅིང་ཡན་ལག་དང་ཉིང་ལག་འཚམས་པ་དང་། མང་ཉུང་དང་ཚོ་རིད་དང་། གཤོར་མི་བཤོར་དང་དེ་
བཞིན་དུ་མཛེས་མི་མཛེས་ཡིད་དུ་མི་འོང་བ་མེད་པ་དང་། དབང་པོ་དྲུག་ཚང་ཞིང་བྱད་བཞིན་སྡུག་པས་གཞན་ལས་ཁྱེད་བར་དུ་འཕགས་པ་དང་། ཚིག་གསལ་ཞིང་དབྱངས་སྙན་