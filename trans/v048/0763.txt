ཡང་འདི་ལྟར་རྒྱུ{ད}་དང་རྐྱེན་འདུས་པ་ལས་འབྱུང་བ་ཆེན་པོའི་དབང་པོར་སྐྱེ་བར་རིག་པར་བྱའོ། །འདི་ལྟ་སྟེ། དཔེར་ན་རྒྱ་ཤུག་ལ་བརྟེན་ནས་སྲིན་བུ་སྐྱེ་བར་གྱུར་པ།
རྒྱ་ཤུག་ཡང་སྲིན་བུ་མ་ཡིན། རྒྱ་ཤུག་ལས་གུད་ན{ས}་ཡང་སྲིན་བུ་མོད་མོད་ཀྱི། འོན་ཀྱང་རྒྱ་ཤུག་ལ་བརྟེན་པའི་རྒྱུ་དང་རྐྱེན་འདུས་པའི་དགང་གིས་སྲིན་བུར་སྐྱེས་ནས།
ལུས་ཀྱི་ཁ་དོག་ཉིད་ཀྱང་དམར་པོར་གྱུར་པ་དེ་བཞིན་དུ། དགའ་བོ་ཕའི་ཁུ་བ་དང་། མའི་ཁྲག་གིས་ལུས་མེར་མེར་པོ་ཡང་འདི་ལྟར་རྒྱུ་དང་རྐྱེན་འདུས་པ་ལས་འབྱུང་བ་ཆེན་
པོའི་དབང་པོ་སྐྱེ་བར་རིག་པར་བྱའོ། །འདི་ལྟ་སྟེ་དཔེར་ན་ཞོ་ལ་བརྟེན་ཏེ་སྲིན་བུ་སྐྱེ་བར་འགྱུར་བ་ལུས་ཀྱི་ཁ་དོག་ཀྱང་དཀར་པོར་འགྱུར་ཞེས་བྱ་བ་ནས། རྒྱུ་དང་རྐྱེན་འདུས་
པ་ལས། འབྱུང་བ་ཆེན་པོའི་དབང་པོ་སྐྱེ་བར་འགྱུར་བ་ཞེས་བྱ་བ་བའི་བར་དུ་ཡང་རྒྱས་པར་སྦྱར་རོ། །གཞན་ཡང་དགའ་བོ་ཕའི་མི་གཙང་བ་ལ་བརྟེན་པའི་མེར་མེར་
པོའི་དབང་གིས་སའི་ཁམས་མངོན་དུ་སྣང་བས་ནི་སྲ་བའི་བྱ་བ་བྱེད་དོ། །ཆུའི་ཁམས་མངོན་དུ་སྣང་བས་ནི་གཤེར་བའི་བྱ་བ་བྱེད་དོ། །མེའི་ཁམས་མངོན་དུ་སྣང་བས་
ནི་དྲོ་བའི་བྱ་བ་བྱེད་དོ། །རླུང་གི་ཁམས་མངོན་དུ་སྣང་བས་ནི་ཡང་ཞིང་གཡོ་བའི་བྱ་བ་བྱེད་དོ། །དགའ་བོ་གལ་ཏེ་ཕ་མའི་མི་གཙང་བའི་ལུས་མེར་མེར་པོ་དེ་སའི་ཁམས་འབའ་
ཤིག་དང་། ཆུའི་ཁམས་མེད་པར་གྱུར་ན་ནི་སྐམས་སྟེ་གྱེས་པར་གྱུར་པས་འདི་ལྟ་སྟེ། དཔེར་ན་ལག་པས་ཕྱེ་དང་ཐལ་བ་སྐམ་པོ་ལ་སྩོགས་པ་བཅངས་པ་བཞིན་དུ་