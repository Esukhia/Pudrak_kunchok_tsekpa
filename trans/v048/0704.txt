༄༅། །རྫོགས་པར་བྱེད། །གལ་ཏེ་བདག་ལ་ཡིད་མེད་པས། །ལེན་དང་རྣམ་རྟོག་མེད་པར་ནི། །དེ་ལྟར་གང་ཞིག་རྟོགས་གྱུར་པ། །ཀུན་འཛིན་སྒོ་ནི་རྫོགས་པར་བྱེད། །གལ་
ཏེ་བདག་ནི་ཡིད་བྲལ་བས། །ལེན་དང་རྣམ་རྟོགས་མེད་པར་ནི། །དེ་ལྟར་གང་ཞིག་རྟོགས་གྱུར་པ། །ཀུན་འཛིན་སྒོ་ནི་རྫོགས་པར་འགྱུར། །མིག་གི་སྔོན་དང་ཕྱི་མཐའ་དང་། །རྟག་ཅང་དག་ནི་སྤངས་པ་
དང་། །རྒྱུ་རྐྱེན་རང་བཞིན་སྟོང་པར་ནི། །འདྲེན་པའི་ཐབས་ཀྱིས་བསྟན་རིགས་བྱོས། །གལ་ཏེ་ཆོས་ནི་བསྟན་པའི་ཚེ། །མིག་གི་མཐའ་ཉིད་རྟོགས་བྱེད་ན། །དེ་ནི་མི་བདེན་རྟོགས་ཡིན་པས། །ཡང་དག་
ཆོས་བསྟན་ཞེས་མི་བྱ། །གལ་ཏེ་ཆོས་ནི་སེམས་པའི་ཚེ། །མིག་གི་མཚན་ཉིད་རྟོགས་བྱེད་ན། །དེ་ནི་མི་བདེན་རྟོགས་ཡིན་པས། །ཆོས་སེམས་པ་ཞེས་མི་བྱའོ། །གལ་ཏེ་ཆོས་ནི་བསྒོམ་པའི་ཚེ། །མིག་
གི་མཚན་ཉིད་རྟོགས་བྱེད་ན། །དེ་ནི་མི་བདེན་རྟོགས་ཡིན་པས། །ཆོས་བསྒོམས་པ་ཞེས་མི་བྱའོ། །གང་ཞིག་མིག་གི་སྟོང་ཉིད་རྟོགས། །བྱང་ཆུབ་གཞོལ་བར་མི་བྱེད་ན། །སངས་རྒྱས་གང་ཟག་དེ་དག་
ལ། །རྟག་ཏུ་མངོན་སུམ་ཆོས་བསྟན་མཛད། །གལ་ཏེ་མིག་ནི་མ་རྟོགས་ན། །གཟུགས་ཀྱང་རྟོགས་པར་མི་འགྱུར་ལ། །གལ་ཏེ་མིག་ནི་རྟོགས་གྱུར་ན། །གཟུགས་ཀྱང་རབ་ཏུ་རྟོགས་པར་འགྱུར། །
གལ་ཏེ་མིག་ནི་རྟོགས་གྱུར་ན། །གཟུགས་ཀྱང་རབ་ཏུ་རྟོགས་འགྱུར་ལ། །གལ་ཏེ་གཟུགས་ནི་རྟོགས་འགྱུར་ན། །མིག་ཀྱང་རབ་ཏུ་རྟོགས་པར་འགྱུར། །རྣ་བ་སྣ་ལྕེ་ལུས་དང་ཡིད། །ཡུལ་དྲུག་དང་ནི་
འབྱུང་ཆེན་བཞི། །འཇིག་རྟེན་སྐྱེད་པའི་མིང་གི་བར། །ཐམས་ཅད་དེ་བཞིན་སྦྱར་བར་བྱ། །གལ་ཏེ་ཆོས་ནི་སྟོན་པའི་ཚེ། །རྒྱུའི་མཚན་ཉིད་རྟོགས་བྱེད་ན། །དེ་ནི་མི་དབེན་རྟོགས་ཡིན་བས། །ཆོས་སྟོན་