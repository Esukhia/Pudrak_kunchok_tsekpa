༄༅། །ཙམ། འདབ་མ་ནི་གསེར། ཆུ་བ་ནི་དངུལ། ཟེ་བ་ནི་བཻ་དཱུརྱ། སྙིང་པོ་ནི་ནོར་བུ་བཟང་པོ་དང་ལྡན་པ་རྣམས་བྱུང་སྟེ། པད་མ་
དེ་དག་གི་དབུས་ཀྱི་སྙིང་པོ་ལ་བྱང་ཆུབ་སེམས་དཔའི་གཟུགས་དཀྱིལ་མོ་དཀྲུང་བཅས་ཏེ་འདུག་པ་དག་འབྱུང་བ་དེ་ལྟ་བུའི་རྫུ་འཕྲུལ་མངོན་པར་འདུ་མཛད་པ་མངོན་པར་
མཛད་དོ། །དེ་ནས་བྱང་ཆུབ་སེམས་དཔའི་གཟུགས་དེ་དག་དང་བཅས་ཏེ། རྒྱལ་པོའི་ཁབ་ཀྱི་གྲོང་ཁྱེར་ཆེན་པོ་ལ་ལན་བདུན་དུ་བསྐོར་བ་བྱེད་ཅིང་། ཚིགས་སུ་བཅད་
པ་འདི་དག་སྨྲས་སོ། །སྐྱེ་བོ་རྣམས་ལ་ཕན་མཛད་དེད་དཔོན་གང་། །ཡོན་གྱི་གནས་གང་དགེ་བ་རྣམས་མཛད་པ། །ཤཱག་ཀྱཱ་ཁྱུ་མཆོག་བློ་ཞི་བདག་ཉིད་ཆེ། །འཇིག་
རྟེན་མགོན་པོ་དེ་ནི་གྲོང་དུ་གཤེགས། །ལྷའི་གནས་སུ་གང་རྣམས་རྩོན་པ་དང་། །དེ་བཞིན་དགའ་དང་འཆི་ལས་ཐར་འདོད་པས། བདུད་ཀྱི་བདེ་རྣམས་འཕམ་པར་གང་
འདོད་པ། །དེས་ནི་ཤཱག་ཀྱཱ་སེང་གེ་མཆོད་པར་བགྱིས། །འགྲོ་བ་རྣམས་ལ་ཕན་ཞིང་ཐུགས་རྩེའི་ཕྱིར། །བསྐལ་པ་བྱེ་བར་སྤྱད་པ་རྣམས་སྤྱོད་པ། །ཐུབ་པ་
རྣམས་ཀྱི་སྒྲ་ཡང་རྙེད་པར་དཀའ། །ཐུབ་པ་དེ་དེང་རྒྱལ་པོའི་ཁབ་གཤེགས་བཞེད། །ཟམ་སྐོམ་དེ་བཞིན་གོས་དང་གཞོན་པ་དང༌། །བུ་དང་བུ་མོ་ཆུང་མ་རྣམས་
དང་ནི། །སྦྱིན་པ་དཔག་མེད་བསམ་ཡས་གང་བཏང་པ། །ཀུན་མཁྱེན་དེ་ནི་རྒྱལ་པོའི་ཁབ་དུ་གཤེགས། །ལག་པ་རྐང་པ་མིག་དང་རྣ་བ་དང་། །རྣ་དང་ཡན་ལག་