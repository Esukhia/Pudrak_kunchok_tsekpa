༄༅། །འདི་མངོན་པར་གྲུབ་པར་གྱུར་ཀྱང་དེའི་ཚེའི་ལོ་བརྒྱ་ཐུབ་པ་ཡང་ཡོད་དེ། དེ་བས་ཐུང་བ་ཡང་ཡོད་དོ། །ལོ་བརྒྱ་པོ་དེ་ཡང་དུས་སུམ་བརྒྱར་འགྱུར་རོ། །
འདི་ལྟ་སྟེ། དཔྱིད་དང་། དབྱར་དང་། དགུན་གྱི་དུས་གང་ཡིན་པའོ། །དེ་ལ་དཔྱིད་གང་ཡིན་པ་དེ་ནི་ཚ་བའི་དུས་སུ། དབྱར་གང་ཡིན་པ་དེ་ནི་ཆར་པའི་དུས་སོ། དགུན་གང་ཡིན་པ་དེ་ནི་
གྲང་བའི་དུས་སོ། །དུས་གསུམ་པོ་དེ་དག་ལ་ཡང་ཟླ་བ་བཞི་བཞི་ཡོད་པས། ལོ་གཅིག་ལ་ཟླ་བ་བཅུ་གཉིས་ཡོད་པར་འགྱུར་ལ། ལོ་བརྒྱ་ལ་ཟླ་བ་སྟོང་ཉིས་བརྒྱ་ཡོད་པར་འགྱུར་བས། །
ཟླ་བ་ཡར་ཀྱི་ངོ་དཀར་པོ་དང་། ཟླ་མར་གྱི་ངོ་ནག་པོས་ཕྱེ་ན་ཉིས་སྟོང་བཞི་བརྒྱར་འགྱུར་ཏེ། དེ་ལ་ཉིན་མཚན་ནི་སྟོང་ཕྲག་སུམ་ཅུ་རྩ་དྲུག་ཡོད་དོ། །ཉིན་གཅིག་ལ་ལན་གཉིས་ཟ་བས།
ཟས་ནི་ལན་སྟོང་ཕྲག་བདུན་བཅུ་རྩ་གཉིས་ཟ་བར་འགྱུར་བས། རེས་འགའ་མི་ཟ་བ་ཡང་གྲངས་དེར་གཏོགས་སོ། །དེ་ནི་འདི་ལྟ་སྟེ། ན་བ་དང་། ར་རོ་བ་དང་། ཆེད་དུ་ཟས་བཅད་
པ་དང་། གཉིན་ལོག་པ་དང་། རྩེད་མོ་རྩེས་པ་དང་། ལས་བཞན་གྱིས་བྲེལ་བ་དང་། མའི་ནུ་ཞོ་འཐུངས་པའི་རྒྱུ་དང་། རྐྱེན་གྱིས་མ་ཟོས་པ་གང་ཡིན་བ་འདི་ནི་མ་ཟོས་པ་ཞེས་བྱ་
འོ། འདི་ལྟ་བུའི་ལུས་འདི་ནི་ལོ་བརྒྱ་ཐུབ་པར་གྱུར་ཀྱང་མཐར་འཇིག་པར་འགྱུར་བས། མཁས་པ་སུ་ཞིག་འཁོར་བའི་རྒྱ་མཚོ་འདིར་དེ་ལ་རྗེས་སུ་ཆགས་པར་བྱེད། གཞན་
ཡང་དགའ་བོ་ལུས་འདི་ཡང་དག་པར་བླང་པ་ལ་སྡུག་བསྔལ་རྣམ་པ་གཉིས་སུ་ཡོད་དེ། གཉིས་གང་ཞེ་ན། ནད་མང་པོ་རྣམས་ལུས་ལ་འདུས་པ་གང་ཡིན་པ་དེ་ནི་ནང་གི་སྡུག་