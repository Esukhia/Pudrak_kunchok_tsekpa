༄༅། ལྡན་འདས་མཐོང་བ་དང་། མྱུར་ཞིང་རིངས་བར་སླར་ལོག་ནས། དགའ་བོ་ལ་བཅོམ་ལྡན་འདས་སྒོ་ན་བཞུགས་སོ་ཞེས་སྨྲས་
སོ། །དེས་སྐད་སྨྲས་པ་ཐོས་ནས། མྱུར་དུ་ཕྱིར་བྱུང་སྟེ། བཅོམ་ལྡན་འདས་ལ་བསུས་ཏེ་ཕྱག་བྱ་བར་བྱས་པ་ལས། དེའི་ཚེ་སུན་ད་རི་ཀ་འདི་སྙམ་དུ་བདག་གིས་གལ་ཏེ་
འདི་བཏང་བར་གྱུར་ན། བཅོམ་ལྡན་འདས་ཀྱིས་གདོན་མི་ཟ་བར་རབ་ཏུ་འབྱུང་བར་འགྱུར་རོ་སྙམ་དུ་བསམས་ནས། གོས་ཀྱི་མཐའ་མ་ནས་བཟུང་སྟེ་མ་བཏང་བ་དང་། དགའ་བོས་
སྨྲས་པ། དེང་རེ་ཤིག་ཐོང་ཤིག་དང་། བཅོམ་ལྡན་འདས་ལ་ཕྱག་བྱས་ནས་བདག་སླར་འོང་ངོ༌། །སུན་ད་རི་ཀས་སྨྲས་པ། བདག་ཅག་དམ་བཅས་ནས་གདོད་དེ་བཞིན་དུ་
གཏང་ངོ་ཞེས། དེའི་བྲལ་བར་ཐིག་ལེ་གཤེར་བའི་མཚན་མས་བཏབ་ནས། འདི་སྐད་དུ་ཐིག་ལེ་འདི་མ་སྐམས་པར་སླར་གཤེགས་སུ་གསོལ། གལ་ཏེ་ཐོགས་པར་
གྱུར་ན། གསེར་གྱི་ཀར་ཤ་པ་ན་ལྔ་བརྒྱས་མཆད་པས་གཅད་དོ་ཞེས་སྨྲས་པ་དང་། དགའ་བོས་ཀྱང་དེ་བཞིན་དུ་བྱའོ་ཞེས་སྒོར་བྱུང་ནས། བཅོམ་ལྡན་འདས་ཀྱི་ཞབས་ལ་
ཕྱག་བྱས་{ན་}སྟེ། དེ་བཞིན་གཤེགས་པའི་ལྷུང་བཟེད་བླངས་ནས་སླར་ཁྱིམ་དུ་ཞུགས་ཏེ་བཟའ་བ་དང་བཅའ་བའི་གསོལ་པ་དག་ལྷུང་བཟེད་བཀང་ནས་སླར་སྒོར་བྱུང་བ་
དང༌། བཅོམ་ལྡན་འདས་སླར་གཤེགས་པས། ཚེ་དང་ལྡན་པ་ཀུན་དགའ་བོས་ལ་བྱིན་བ་དང་། བཅོམ་ལྡན་འདས་ཀྱིས་ལྷུང་བཟེད་མ་ལེན་ཅིག་པར་མཚན་མ་བསྟན་