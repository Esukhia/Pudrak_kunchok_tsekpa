༄༅། །ནི་ཤེས་མེད་ན། །མིག་ཟད་མཐའ་ནི་མ་ཤེས་ཕྱིར། །དེ་ནི་བཟོ་ལ་མཁས་པ་མིན། །འདྲི་བ་མང་ལ་མཁས་གྱུར་ཅིང་། །ཡི་གེ་གཅིག་གིས་
རྣམ་འབྱེད་ཀྱང་། །མིག་ཟད་མཐའ་ནི་ཤེས་མེད་ན། །དེའི་དོན་མཐུན་བཤད་མ་ཡིན། །མཁས་པའི་རྗེས་སུ་སློབ་བྱེད་ཀྱང་། །གསང་དང་གསང་མིན་མི་ཤེས་ཤིང་། །
མིག་ཟད་མཐའ་ནི་ཤེས་མེད་ན། །ཆོས་འདི་རྟོགས་པར་མི་འགྱུར་རོ། །བརྗོད་པ་སྣ་ཚོགས་རྒྱང་ཕན་དང་། །ཆོས་རྣམས་རབ་ཏུ་ཤེས་འགྱུར་ཀྱང་། །མིག་ཟད་མཐའ་ནི་
ཤེས་མེད་ན། ཁྲི་ཤིང་སྟུག་པོར་ལྷུང་བ་འདྲ། །སྒྲའི་རིམ་པ་མཁས་གྱུར་ཀྱང་། །དགེ་དང་མི་དགེ་རྟག་སྟོན་དང་། །ཚིག་འབྲུ་ཡེ་གེ་སྒྲ་སྐད་དང༌། །ཀློག་དང་འདོན་པའི་མཐར་
ཐུག་ཀྱང་། །མིག་ཟད་མཐའ་ནི་མ་ཤེས་ན། །དེ་དག་རྣམས་ནི་ཤེས་མེད་ཡིན། །བུད་མེད་དག་གི་མཚན་མ་དང་། །ཚིག་མཁས་རྨོངས་པར་བྱེད་པ་དང་། །ལུས་མཉེས་ངལ་
བསོས་ཆོས་རྣམས་དང་། འཁྱུད་དཔྱད་དག་ལ་མཁས་གྱུར་ཀྱང་། །མིག་ཟད་མཐའ་ནི་མ་ཤེས་ན། །དེ་དག་རྣམས་ནི་ཤེས་མེད་ཡིན། །གཞུང་ལུགས་བརྒྱ་མང་སྟོན་བྱེད་
ཅིང་། །ཡེ་གེ་འབྲུ་ཅིག་མི་བརྗེད་དང་། །མིག་ཟད་མཐའ་ནི་མ་ཤེས་ན། །བཤད་པ་དེ་ནི་དོན་མེད་ཡིན། །དེ་བཞིན་མིག་སྐྱེ་མཐའ་དག་དང་། །མིག་མཐའ་དང་ནི་འཇུག་པ་ནས།
རབ་ཏུ་ཞི་བའི་བར་དུ་ཡང་། །དེ་བཞིན་དུ་ནི་རིག་པར་གྱིས། །རྣ་བ་སྣ་ལྕེ་ལུས་དང་ཡིད། །གཟུགས་སྒྲ་དྲི་རོ་རེག་བྱ་ནས། །སྒྲ་དང་ཚིག་གི་བར་དུ་ཡང་། །ཐམས་ཅད་དེ་བཞིན་