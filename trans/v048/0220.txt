༄༅། །པའི་བརྩོན་འགྲུས་སྟོབས་དག་གིས། །དཔའ་བོའི་གོ་ཆ་བགོས་པ་ཡིན། །སེམས་ཅན་དག་ནི་ཐམས་ཅད་ཀུན། །བདེ་བའི་ལམ་ལ་རབ་བཀོད་ཅིང་།
།མྱ་ངན་འདས་ལ་གཞོལ་བ་དང༌། །བླ་མེད་བདེ་བར་བགོད་པར་བྱ། །གང་ཞིག་བརྩོན་འགྲུས་ཆེན་པོའི་སྟོབས། །གོ་ཆ་འདི་ནི་བགོ་བྱེད་པ། །བདུད་རྣམས་ཐམས་ཅད་
དག་དང་ནི། །རྟག་ཏུ་མཐབ་ཀྱང་ངལ་མི་འགྱུར། །གང་ཞིག་ལྟ་ལ་རབ་གནས་ནས། །ཐིབས་པོ་དག་ཏུ་གང་ཞུགས་དང་། །འཇིག་རྟེན་རྒྱང་ཕན་པ་དག་ལ། །གོ་ཆ་
བགོས་ནས་ཕན་བདགས་བྱ། །བཞན་ཡང་འཁོར་ནི་ཚད་མེད་པ། །ལམ་གོལ་དག་ཏུ་ཞུགས་པ་རྣམས། །དེ་དག་ལ་ནི་ཕན་བདགས་ཕྱིར། །གོ་ཆ་དཔག་མེད་བགོ་བར་
བྱ། །དེ་ལྟར་གོ་ཆ་བགོས་ནས་ནི། །གོ་ཆ་ཆེན་པོ་མི་སྤོང་བར། །བརྩོན་འགྲུས་ཆེན་པོའི་སྟོབས་བསྐྱེད་ན། །གོ་བགོས་རབ་བརྟགས་ཁྱད་པར་འཕགས། །སེམས་ཅན་
ཁམས་ལ་རབ་བཞུགས་ཏེ། །བཟོད་པ་ལ་ནི་གནས་འགྱུར་ནས། བརྟན་པའི་བཟོད་པ་སྒྲུབ་{པ་}བྱེད་པ། །གོ་བགོས་གོང་ན་མེད་པ་ཡིན། །འཇིགས་པ་དག་ནི་རབ་སྤངས་
ཤིང་། །སྐྲགས་པ་དག་ནི་མེད་པར་ཡང་། །གོ་ཆ་དཔག་མེད་བགོས་ནས་ནི། །ཐམས་ཅད་རབ་བརྩོན་འགྲུབ་པར་བྱ། །གང་ཞིག་གོ་ཆ་རབ་གནས་པ། །རྟག་ཏུ་ཡང་
དག་རྟོགས་འགྱུར་ཅིང་། །རབ་དབེན་གཡོ་བ་མེད་པས་ན། །མི་འཁྲུགས་ལྡོགས་པར་མི་འགྱུར་རོ། །དེ་ལྟའི་གོ་ཆ་རབ་བགོས་ནས། །བློ་དང་ལྡན་པས་གཞན་ཡང་ནི། །སེམས་