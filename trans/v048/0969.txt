ཚད་ཀྱང་བསམ་གྱིས་མི་ཁྱབ་བྱང་ཆུབ་སེམས་དཔའི་དགེ་འདུན་ཡང་བསམ་གྱིས་མི་ཁྱབ་པར་འགྱུར་རོ། །དེ་ནས་བཅོམ་ལྡན་འདས་སེང་གེའི་རྩལ་གྱིས་མངོན་པར་སྒྲགས་
པའི་སྒྲས། འདི་སྐད་ཅེས་གསོལ་ཏོ། །བཅོམ་ལྡན་འདས་འདི་ལྟ་སྟེ། འཇམ་དཔལ་གཞོན་ནུར་གྱུར་པ་འདི་ལྟར་བསྐལ་པ་འདི་སྙེད་དུ་ཡང་སྐྱོ་བ་མི་སྐྱེད་པའི་འཇུག་པ་
ཆེན་པོ་དེ་ངོ་མཚར་ལགས་སོ། །བཅོམ་ལྡན་འདས་སྤྱོད་པ་ཆེན་པོ་ངོ་མཚར་ལགས་སོ། །འཇམ་དཔལ་གྱིས་སྨྲས་པ། རིགས་ཀྱི་བུ་འདི་ཇི་སྙམ་དུ་སེམས། ནམ་མཁའི་ཁམས་
འདི་སྙམ་དུ་ཞག་དང་། ཉི་མ་དང་། ཟླ་བ་ཕྱེད་དང་། དུས་དང་། ལོ་སྐལ་པ་བརྒྱ་དང་། སྐལ་པ་སྟོང་དང་། བསྐལ་པ་བྱེ་བ་དང་། སྐལ་པ་ཁྲག་ཁྲིག་དང་། སྐལ་པ་བྱེ་བ་ཁྲག་
ཁྲིག་ཕྲག་འབུམ་དང་། གཏམས་དང་། དཀྲིགས་ཕྲག་དང་། མི་འཁྲུགས་པ་ཞིག་འདས་སོ་སྙམ་དུ་སེམས་སམ་སྨྲས་པ། འཇམ་དཔལ་དེ་ནི་མ་ཡིན་ནོ། །དེ་ཅིའི་ཕྱིར་ཞེ་
ན། ནམ་མཁའི་ཁམས་ལ་རྣམ་པར་རྟོག་པ་མེད་པའི་ཕྱིར་རོ། །སྨྲས་པ་འཇམ་དཔལ་རིགས་ཀྱི་བུ་དེ་དེ་བཞིན་ཏེ། །བྱང་ཆུབ་སེམས་དཔའ་གང་གི་ཆོས་ཐམས་ཅད་ནམ་མཁའ་ལྟ་བུར་ཁོང་དུ་ཆུད་
དེ། ཅི་ནས་ཀྱང་མི་རྟོག །རྣམ་པར་མི་རྟོག་པ་དེ་ལྟར་ཁོང་དུ་ཆུད་པ་དེ་ནི། འདི་སྙམ་དུ་ཞག་གཅིག་འདས་པར་གྱུར་ཏོ། །ཉི་མ་གཅིག་འདས་པར་གྱུར་ཏོ་ཞེས་
བྱ་བ་ནས་སྔ་མ་ནས་བཞིན་དུ་ལོ་འདི་སྙེད་གཅིག་འདས་པར་གྱུར་ཏོ་ཞེས་རྣམ་པར་མི་རྟོགས་གོ། །དེ་ཅིའི་ཕྱིར་ཞེ་ན། །ཆོས་གང་ལ་ཡང་དེའི་འདུ་ཤེས་གང་ཡང་འཇུག་པ་མེད་དོ། །རིགས་