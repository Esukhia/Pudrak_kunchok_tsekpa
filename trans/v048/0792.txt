༄༅། །གཅིག་དུ་བྱས་ལ་ལོ། །བརྒྱ་ལ་དུས་སུམ་བརྒྱ་ཡོད་པར་འགྱུར་ཏེ། དཔྱིད་དང་། དབྱར་དང་། དགུན་གྱི་དུས་རེ་རེ་ལ་ཡང་། དུས་བརྒྱ་བརྒྱ་
ཡོད་པས་སོ། །ལོ་གཅིག་ལ་ཟླ་བ་བཅུ་གཉིས་ཡོད་པས། ཟླ་བ་ཡང་བརྒྱ་ཕྲག་བཅུ་གཉིས་ཡོད་པར་འགྱུར་ལ། དེ་ཡང་ཟླ་བ་ཕྱེད་དུ་གྲངས་ན། ཟླ་བ་ཕྱེད་ཀྱང་བརྒྱ་ཕྲག་ཉི་ཤུ་རྩ་
བཞི་ཡོད་པར་འགྱུར་བས། དུས་གསུམ་པོ་རེ་རེ་ལ་ཡང་ཟླ་བ་ཕྱེད་བརྒྱད་བརྒྱད་བརྒྱའ་ཡད་པས། མདོར་བསྡུས་ན། ཉིན་མཚན་སྟོང་ཕྲག་སུམ་ཅུ་དྲུག་དུ་འཚོ་བར་འགྱུར་རོ། །ཉིན་
གཅིག་ལ་ལན་གཉིས་སུ་ཟ་བར་མདོར་བསྡུས་ན། ཟས་ནི་ལན་སྟོང་ཕྲག་བདུན་བཅུ་རྩ་གཉིས་ཟ་བར་འགྱུར་ཏེ། རྐྱེན་གྱིས་བར་ཆད་བྱས་ནས་མ་ཟོས་པའི་གྲངས་ཀྱང་དེར་བརྟོགས་
སོ། །ཟས་མ་ཟོས་པའི་རྐྱེན་ནི་འདི་ལྟ་སྟེ། ཁྲོས་ནས་མ་ཟོས་པ་དང་། སྡུག་བསྔལ་མྱོང་ནས་མ་ཟོས་པ་དང༌། བཙལ་ཏེ་མ་རྙེད་ནས་མ་ཟོས་པ་དང༌། གཉིས་ལོག་སྟེ་མ་ཟོས་
པ་དང་། སྡོམ་པ་བླངས་པ་དང་། རྩེ་བས་མྱོས་ཏེ་མ་ཟོས་པ་དང་། བྲེལ་ཏེ་མ་ཟོས་པ་དང་། ཟོས་པ་དང་། མ་ཟོས་བ་གཅིག་དུ་བསྡུས་ན་གྲངས་དེ་སྙེད་ཡོད་དེ། མའི་ནུ་ཞོ་
འཐུངས་པ་ཡང་གྲངས་དེར་བཏོགས་སོ། །དེ་ལྟར་ན་ངས་མི་རྣམས་ཀྱི་འཚོ་བའི་ཚེ་ལོ་བརྒྱའི་ལོ་དང་ཟླ་བ་དང་། ཉིན་མཚན་དང་། བཟའ་བ་དང་། བཏུང་བ་ཟོས་པ་དང་། འཐུངས་
བའི་གྲངས་ཡོངས་སུ་རྫོགས་པར་བསྟན་པ་ཡིན་གྱིས། ཁྱོད་ཀྱིས་འདི་ལ་ཡོངས་སུ་སྐྱོ་བ་བསྐྱེད་པར་བྱའོ། །དགའ་བོ་དེ་ལྟར་བཙས་ཤིང་ཆེར་སྐྱེས་པའི་ལུས་ལ{ས}་ཡང་ནད་མང་པོ་འདི་