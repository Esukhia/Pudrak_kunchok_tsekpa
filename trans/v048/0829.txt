བའི་ཚེ། འདི་འབའ་ཤིག་བསོད་ནམས་ཀྱི་ཞིང་དུ་འགྱུར་ཏེ། དེ་ནས་རང་སངས་རྒྱས་གཞན་ཞིག་ལྗོངས་རྒྱུ་ཞིང་རི་བྲག་གི་གྲོང་དེར་ཕྱིན་ནས། ཕན་ཚུན་ཀུན་ཏུ་བརྟགས་ཏེ་
གནས་བཙལ་བ་ལས། དེའི་སྐྱེད་མོ་ཚལ་དུ་ཕྱིན་པ་དང་། སྐྱེད་མོས་ཚལ་བསྲུང་བའི་མིས་འཕགས་པ་དེ་མཐོང་ནས། བདེ་བར་གཤེགས་སམ། གཉེལ་གཤོ་པའི་སླད་
དུ་འཕགས་པ་འདིར་བཞུགས་སུ་གསོལ་ཞེས་སྨྲས་སོ། །དེས་ནམ་གྱི་གུང་ཐུན་ལ། མེའི་ཁམས་ལ་སྙོམས་པར་ཞུགས་པ་དང་། སྐྱེད་མོས་ཚལ་བསྲུང་བའི་མིས་
མཐོང་ནས་འདི་སྙམ་དུ་བཙུན་པ་ཆེན་པོ་འདི་ནི་འདི་ལྟ་བུའི་སྤྱོད་པ་མཆོག་འགྲུབ་པོ་སྙམ་དུ་བསམས་ནས། དེ་ནས་ནུབ་མོ་ལངས་སྟེ། ཁྱིམ་བདག་ག་ལ་བ་དེར་སོང་ནས། འདི་
སྐད་དུ་ཁྱིམ་བདག་ཆེན་པོ་དེང་དགའ་བ་ཆེན་པོ་སྐྱེད་ཅིག །སྐྱེད་མོས་ཚལ་ན་འཕགས་པ་ཅིག་བདག་གི་ཐད་དུ་གཤེགགས་ནས་མཚན་མོ་གནས་པ་ལས། དེ་ནི་སྤྱོད་
པ་གྱ་ནོམ་པ་དང་ལྡན་ཞིང་། རྫུ་འཕྲུལ་ཆེན་པོ་ཕུན་སུམ་ཚོགས་པ་ཞིག་པས། འོད་གཟེར་ཆེན་པོ་བཀྱེ་ནས། སྐྱེད་མོས་ཚལ་གྱི་ནང་ཀུན་ཏུ་གསལ་བར་བྱས་སོ་ཞེས་
སྨྲས་པ་དང་། ཁྱིམ་བདག་གིས་ཐོས་ནས་མྱུར་ཞིང་རིངས་པར་སྐྱེད་མོས་ཚལ་དུ་སོང་སྟེ། རྐང་པ་གཉིས་ལ་ཕྱག་བྱས་ནས། འདི་སྐད་དུ་འཕགས་པ་ནི་བསོད་སྙོམས་
བཞེད་པ་ལགས་ལ། བདག་ནི་བསོད་སྙོམས་འཚལ་བ་ལགས་ན། ཐུགས་བརྩེ་བར་དགོངས་ཏེ། བསྐྱེད་མོས་ཚལ་འདིར་བཞུགས་སུ་གསོལ། བདག་གིས་རྟག་པར་