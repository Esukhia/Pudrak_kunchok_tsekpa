ཚིགས་ལ་གནས་ནས་རྒྱབ་ཀྱི་སྒལ་ཚིགས་ལ་ཟ་བར་བྱེར་དོ། །སྲིན་བུའི་རགས་ཚིལ་གྱི་ཁ་དོག་ཅེས་བྱ་བ་གཉིས་ཡོད་དེ། ཚིལ་ལ་གནས་ནས་ཚིལ་ལ་ཟ་བར་བྱེད་དོ། །
སྲིན་བུའི་རིགས་མཁྲིས་པའི་ཁ་དོག་ཅེས་བྱ་བ་གཅིག་ཡོད་དེ། མཁྲིས་པ་ལ་གནས་ནས་མཁྲིས་པ་ལ་ཟ་བར་བྱེད་དོ། །སྲིན་བུའི་རིགས་མུ་ཏིག་ཅེས་བྱ་བ་གཅིག་ཡོད་དེ། །
མཁལ་མ་ལ་གནས་ནས་མཁལ་མ་ལ་ཟ་བར་བྱེད་དོ། །སྲིན་བུའི་རིགས་མུ་ཏིག་ཆེན་པོ་ཞེས་བྱ་བ་གཅིག་ཡོད་དོ། རྐྱེད་པ་ལ་གནས་ནས་རྐེད་པ་ལ་ཟ་བར་བྱེད་དོ། །
སྲིན་བུའི་རིགས་མ་འོངས་པ་ཞེས་བྱ་བ་གཅིག་ཡོད་དེ། མཚེར་པ་ལ་གནས་ནས་མཚེར་པ་ལ་ཟ་བར་བྱེད་དོ། །སྲིན་བུའི་རིགས་ཆུ་སྲོག་དང་། ཆུ་སྲོག་ངེན་པོ་དང་། ཁབ་
ཀྱི་མཆུ་དང་། མཚོན་ཆ་ཆ་ཞེས་བྱ་བ་བཞིའི་ཡོད་དེ། །རྒྱུ་མ་ལ་གནས་ནས་རྒྱུ་མ་ལ་ཟ་བར་བྱེད་དོ། །སྲིན་བུའི་རིགས་ཟླ་བ་རྫོགས་པ་དང༌། ཟླ་གདོང་། བསྲིལ་བྱེད་དང་།
གསིལ་གདོང་དང་། སོ{ར}་སོར་གནས་པ་ཅེས་བྱ་བ་ལྔ་ཡོད་དེ། རྩིབ་ལོགས་གཡས་པ་ལ་གནས་ནས། རྩིབ་ལོགས་གཡས་པ་ལ་ཟ་བར་བྱེད་དོ། །གཞན་ཡང་སྲིན་བུའི་
རིགས་གོང་མ་དང་མི་མཐུན་བ་ལྔ་ཡོད་དེ། རྩིབ་ལོགས་གཡོན་པ་ལ་གནས་ནས་རྩིབ་ལོགས་གཡོན་པ་ལ་ཟ་བར་བྱེད་དོ། །གཞན་ཡང་སྲིན་བུའི་རིགས་བདུན་དུ་འབིབས
པ་དང་། རྒྱབ་དུ་འབིབས་པ་དང་། བསྟན་པར་འབིབས་པ་དང་། འབིབས་ཏེ་གནས་པ་ཅེས་བྱ་བ་བཞི་ཡོད་དེ། རུས་པ་ལ་གནས་ནས་རུས་པ་ལ་ཟ་བར་བྱེད་དོ། །