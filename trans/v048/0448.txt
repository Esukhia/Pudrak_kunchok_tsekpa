༄༅། །ཚོར་བར་འདུ་ཤེས་དང་འདུ་བྱེད་རྣམས་དང་། རྣམ་པར་ཤེས་པ་བྱང་ཆུབ་སེམས་དཔའ་མ་ཡིན་པས། རྣམ་པར་ཤེས་པ་ཡང་ལུང་བསྟན་ཏུ་མེད་པ་
དང་། སའི་ཁམས་བྱང་ཆུབ་སེམས་དཔའ་མ་ཡིན་པས། སའི་ཁམས་ཀྱང་ལུང་བསྟན་ཏུ་མེད་པ་དང་། ཆུའི་ཁམས་དང་མེདའི་ཁམས་དང་རླུང་གི་ཁམས་བྱང་ཆུབ་སེམས་དཔའ་མ་
ཡིན་པས། རླུང་གི་ཁམས་ཀྱང་ལུང་བསྟན་ཏུ་མེད་པ་དང་། མིག་བྱང་ཆུབ་སེམས་དཔའ་མ་ཡིན་པས། མིག་ཀྱང་ལུང་བསྟན་ཏུ་མེད་པ་དང་། རྣ་བ་དང་སྣ་དང་ལྕེ་དང་ལུས་དང་ཡིད་བྱང་
ཆུབ་སེམས་དཔའ་མ་ཡིན་པས། ཡིད་ཀྱང་ལུང་བསྟན་ཏུ་མེད་པ་དང་། མིང་དང་གཟུགས་བྱང་ཆུབ་སེམས་དཔའ་མ་ཡིན་པས། མིང་དང་གཟུགས་ཀྱང་ལུང་བསྟན་ཏུ་མེད་པ་
དང་། འདས་པ་དང་མ་འོངས་པ་དང་ད་ལྟར་བྱུང་བ་བྱང་ཆུབ་སེམས་དཔའ་མ་ཡིན་པས་དུས་གསུམ་ཡང་ལུང་བསྟན་ཏུ་མེད་པ་དང་། རྒྱུ་དང་ལྟ་བ་བྱང་ཆུབ་སེམས་དཔའ་མ་ཡིན་པས་རྒྱུ་
དང་ལྟ་བ་ཡང་ལུང་བསྟན་ཏུ་མེད་པ་དང་། འབྱུང་བ་དང་འཇིག་པ་བྱང་ཆུབ་སེམས་དཔའ་མ་ཡིན་པས། འབུང་བ་དང་འཇིག་པ་ཡང་ལུང་སྟན་ཏུ་མེད་པའི་ཕྱིར་རོ། །བཙུན་པ་ཀུན་
དགའ་བོ་བྱང་ཆུབ་སེམས་དཔའ་ཞེས་བྱ་བ་དེ་ནི། བརྡའི་གཞིའི་ཚིག་བླ་དགས་ཡིན་ནོ། །དེ་ནི་ཉེ་བར་ཞི་བའི་གཞི་ཡིན་ཏེ། ཆོས་གང་ཤིན་ཏུ་ཉེ་བར་ཞི་བ་དེ་ལ་ནི། ལུང་བསྟན་པ་
གང་ཡང་མེད་དོ། །བཙུན་པ་ཀུན་དགའ་བོ་ལུང་བསྟན་པ་ཞེས་བྱ་བ་དེ་ནི། ཆོས་ཐམས་ཅད་གཟུང་དུ་མེད་པའི་ཚིག་བླ་དགས་ཡིན་ཏེ། བཙུན་པ་ཀུན་དགའ་བོ་གང་གི་ཚེ་བྱང་ཆུབ་