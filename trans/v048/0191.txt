གཞན་དག་ཏུ་ཀླུ་ཁྲོ་བ་དག་གིས་འཁོར་ལོ་དྲག་པོ་ལྟ་བུའི་སེར་བ་འབབས་པར་བྱེད་པས། དེ་ན་སེམས་ཅན་གང་དག་འཇིགས་ཤིང་སྐྲག་པ་གྱུར་པ་དེ་དག་བདག་གི་མཚན་ནས་བརྗོད་པར་
འགྱུར་ཞིང་། དེར་བདག་གིས་མཐུས་འཁོར་ལོ་དྲག་པོ་ལྟ་བུའི་སེར་བ་དེ་དག་ཉེ་བར་ཞི་བར་གྱུར་ཅིག་ཅེས་ཡོངས་སུ་བསྔོས་པའི་བདེན་པ་དང་། བདེན་པའི་ཚིག་དེས་བདག་བཅག་
ལ་འཁོར་ལོ་དྲག་པོ་ལྟ་བུའི་སེར་བ་འབབ་པ་འདི་དག་ཉེ་བར་ཞི་བར་གྱུར་ཅིག་ཅེས་བརྗོད་པ་ཙམ་གྱིས་ན། ཀླུ་རྣམས་ཀྱི་འཁོར་ལོ་དྲག་པོ་ལྟ་བུ་སེར་བ་དེ་དག་ཉེ་བར་ཞི་བར་འགྱུར་ཏེ། ཤ་ར་དྭ་
ཏིའི་བུ་སེམས་ཅན་དེ་དག་གི་སྔོན་གྱི་ལས་ཀྱི་རྣམ་པར་སྨིན་པ་ནི་མཏོགས་སོ། །ཤ་ར་དྭ་ཏིའི་བུ་གཞན་ཡང་རིགས་ཀྱི་བུ་འམ་རིགས་ཀྱི་བུ་མོ་དག་འཇིགས་པ་འམ། སྐྲག་པ་འམ། ཡམས་
ཀྱི་ནད་དམ། གནོད་པ་འབྱུང་བར་གྱུར་པ་ན། བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་མི་འཁྲུགས་པ་དེ་རྗེས་སུ་དྲན་པར་བྱ་ཞིང་།
བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་མི་འཁྲུགས་པ་དེ་སྟོན་བྱང་ཆུབ་སེམས་དཔའི་སྤྱད་པ་སྤྱོད་པ་ན། བདེན་པ་དང་བདེན་པའི་
ཚིག་གང་གིས་དམ་བཅས་པ་དང་། ཚིགས་བརྗོད་པ་གང་ཡིན་པའི་དམ་བཅས་པ་དང་། ཚིགས་རྗོད་པ་དེ་དག་ཐམས་ཅད་ཡོངས་སུ་རྫོགས་པར་གྱུར་ཅིག་དམ་བཅས་པ་དང་། ཚིག་
བརྗོད་པ་དེ་དག་ཐམས་ཅད་ཀྱི་ཕ་རོལ་ཏུ་སོན་པའི་བདེན་པ་དང་། བདེན་པའི་ཚིགས་དེས་འཇིགས་པ་དང་། སྐྲགས་པ་དང་། ཡམས་ཀྱི་ནད་དང་། གནོད་པ་འདི་དག་ནུབ་པར་གྱུར་ཅིག །