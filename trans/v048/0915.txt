རྣམ་པར་གྲོལ་ལོ། །གང་རྣམ་པར་གྲོལ་བ་དེ་ནི་བཅིངས་པ་མེད་པར་འགྱུར་རོ། །གང་བཅིངས་པ་མེད་པ་དེ་ནི་ཆགས་པ་མེད་པར་འགྱུར་རོ། །གང་ཆགས་པ་མེད་པ་དེ་ནི་འགྲོ་བ་མེད་དོ། །
གང་འགྲོ་བ་མེད་པ་དེ་ནི་འོང་བ་མེད་དོ། །གང་འོང་བ་མེད་པ་དེ་ནི་སྨོན་པ་མེད་དོ། །གང་སྨོན་པ་མེད་པ་དེ་ནི་སྨོན་ལམ་འདེབས་པ་མེད་དོ། །གང་སྨོན་ལམ་འདེབས་པ་མེད་པ་དེ་ནི་ལྡོག་
པ་མེད་དོ། གང་ལྡོག་པ་མེད་པ་དེ་ནི་ཕྱིར་ལྡོག་ཏེ། ཅི་ལས་ཕྱིར་ལྡོག་ཅེ་ན། བདག་དུ་འཛིན་པ་ལས་ཕྱིར་ལྡོག་གོ །སེམས་དུ་འཛིན་པ་དང་། སྲོག་ཏུ་འཛིན་པ་དང་། གང་ཟག་
དུ་འཛིན་པ་དང་། ཆད་པར་འཛིན་པ་དང་། རྟགས་པར་འཛིན་པ་དང་། མཚན་མར་འཛིན་པ་ལས་ཕྱིར་མི་ལྡོག་གོ །རྣམ་པར་རྟོག་པ་ལས་ཕྱིར་མི་ལྡོག་གོ །རྣམ་པར་རྟོག་པ་
ཕྱིར་ལྡོག་པ་དེའི་ཚེ། འགྱུར་བ་མེད་པས་ཕྱིར་མི་ལྡོག་སྟེ། གང་ལས་ཕྱིར་མི་ལྡོག་ཅེ་ན། སྟོང་པ་ཉིད་ལས་ཕྱིར་མི་ལྡོག་གོ །མཚན་མ་མེད་པ་དང་། སྨོན་པ་མེད་པ་དང་།
ཡང་དག་པའི་མཐའ་དང་། སངས་རྒྱས་ཀྱི་ཆོས་རྣམས་ལས་ཕྱིར་མི་ལྡོག་གོ །དེ་ལ་གང་ལས་ཕྱིར་མི་ལྡོག་པའི་སངས་རྒྱས་ཀྱི་ཆོས་རྣམས་གང་ཞེ་ན། བྲལ་བ་མེད་པ་ནི་སངས་
རྒྱས་ཀྱི་ཆོས་རྣམས་སོ། །ཁོངས་སུ་རྟོགས་པ་མེད་པ་ནི་སངས་རྒྱས་ཀྱི་ཆོས་རྣམས་སོ། །དམིགས་པ་མེད་པ་ནི་སངས་རྒྱས་ཀྱི་ཆོས་རྣམས་སོ། །ལེན་པ་མེད་པ་ནི་སངས་
རྒྱས་ཀྱི་ཆོས་རྣམས་སོ། །དོར་བ་མེད་པ་ནི་སངས་རྒྱས་ཀྱི་ཆོས་རྣམས་སོ། །རྒྱུ་བ་མེད་པ་དང་། རྣམ་པར་རིག་པ་མེད་པ་དང་། མིང་ཙམ་དུ་ཟད་པ་དང་། སྟོང་པ་དང་། མ་སྐྱེས་པ་དང་།