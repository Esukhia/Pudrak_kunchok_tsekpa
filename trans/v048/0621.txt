ནི་འདུས་གྱུར་ནས། །མེ་ཏོག་གཏོར་ནས་ང་མཆོད་པ། །ཐམས་ཅད་བཟོད་མཆོག་སོབས་ལས་བྱུང་། །གནོད་སྦྱིན་རྒྱལ་པོ་ལ་སྩོགས་པ། །བྱེ་བ་བརྒྱ་ཕྲག་དྲུག་ཅུ་རྣམས། །འོངས་
ནས་ང་ལ་གང་མཆོད་པ། །ཐམས་ཅད་བཟོད་མཆོག་སྟོབས་ལས་བྱུང་། །གཞན་ཡང་ཀླུའི་རྒྱལ་པོ་ནི། །མ་ན་བ་ག་ལ་སྒོགས་པས། །མུ་ཏིག་དམར་པོས་ང་མཆོད་པ། །ཐམས་
ཅད་བཟོད་མཆོག་སྟོབས་ལས་བྱུང་། །དུ་མུ་རུ་དང་ཤི་ཁྱི་བའི། །བརྒྱ་སྟོང་སྙེད་ནི་འདུས་གྱུར་ནས། །རོལ་མོ་དག་གིས་ང་མཆོད་པ། །ཐམས་ཅད་བཟོད་མཆོག་སྟོབས་ལས་བྱུང༌། །
ལྟོ་འཕྱེ་དང་ནི་ལུས་སྲུལ་པོ། །བརྒྱ་སྟོང་སྙེད་ནི་འདུས་གྱུར་ནས། །མེ་ཏོག་སྤོས་ཀྱིས་ང་མཆོད་པ། །ཐམས་ཅད་བཟོད་མཆོག་སྟོབས་ལས་བྱུང་། །ས་ཆེན་འཛིན་པ་ཀླུའི་རྒྱལ། །
ལུས་ཕྱེད་དག་ནི་རབ་བསྟན་ནས། །ཐལ་སྦྱར་ང་ལ་གུས་པ་ཡང་། །ཐམས་ཅད་བཟོད་མཆོག་སྟོབས་ལས་བྱུང་། །ལུས་ཕྱེད་སྒྲ་གཅན་འཛིན་ལས་སྩོགས། །བྱེ་བ་ཕྲག་ནི་བརྒྱ་
སྟོང་སྙེད། །དད་པའི་སེམས་ཀྱིས་ང་མཆོད་པ། །ཐམས་ཅད་བཟོད་མཆོག་སྟོབས་ལས་བྱུང་། །གཞོན་ནུ་ཁྱོད་ཀྱིས་འདི་ལྟར་ལྟོས། །སངས་རྒྱས་འོད་ཟེར་གང་རེག་པ། །སྡུག་
བསྔལ་བྲལ་ནས་བདེ་ཐོབ་པ། །ཐམས་ཅད་བཟོད་མཆོག་སྟོབས་ལས་བྱུང་། །ས་མུ་ཏུ་དང་རླུང་གི་ལྷ། །བརྒྱ་སྟོང་ནམ་ཀ་གང་བར་ནི། །སྤོས་ཀྱི་ཆར་ཕབ་ང་མཆོད་པ། །
ཐམས་ཅད་བཟོད་མཆོག་སྟོབས་ལས་བྱུང་། །ལྷ་མི་འཁོར་ནི་བརྒྱ་སྟོང་སྙེད། །ལྷའི་མེ་ཏོག་གཏོར་མཆོད་དེ། །སྲེད་སྤངས་སངས་རྒྱས་སྟོན་བྱེད་པ། །ཐམས་ཅད་བཟོད་