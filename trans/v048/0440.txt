༄༅། །བུ་ནི། དཔྱས་མེད་པ་ཡིན་ནོ། །ལྷའི་བུ་གཞན་ཡང་ཅི་ཙམ་དུ་ཚིག་འཇུག་པ་དང་། ཚིག་གིས་རློམ་སེམས་སུ་བྱེད་པ་དང་། ཚིག་གིས་རྟོགས་པར་
བྱེད་པ་དང་། ཚིག་གིས་ལ་མངོན་པར་ཞེན་པར་བྱེད་པ་དེ་ཙམ་དུ་སྐྱོན་ཡིན་ནོ། །ལྷའི་བུ་ཅི་ཙམ་དུ་ཆོས་ཐམས་ཅད་ལ་བསྙེད་དུ་མེད་པ་ཉིད་དང་། འཇུག་པ་མེད་པ་ཉིད་དང་། རློམ་སེམས་
མེད་པ་ཉི་དང་། རྟོག་པ་མེད་པ་ཉིད་དང་། འཕྲོ་བ་མེད་པ་ཉིད་དང་། བརྗོད་དུ་མེད་པ་ཉིད་དང་། སེམས་ཅན་ཡོངས་སུ་མ་གཏང་བའི་ཕྱིར། གཏན་ཏུ་ཡོངས་སུ་མྱ་ངན་ལས་མི་
འདའ་བ་ཉིད་ཡིན་པ་དེ་ཙམ་དུ་ཁ་ན་མ་ཐོ་བ་མེད་ཅིང་། དཔྱས་མེད་པ་ཡིན་ནོ། །ལྷའི་གང་ལ་ཁ་ན་མ་ཐོ་བ་མེད་ཅིང་། དཔྱས་མེད་པ་དེ་ནི་ཡི་གེ་མེད་པ་ཡིན་ནོ། །གང་ལ་ཡི་གེ་
མེད་པ་དེ་ནི་བརྗོད་དུ་མེད་པ་ཡིན་ཏེ། བརྗོད་དུ་མེད་པའི་དོན་ལ་ནི་ཁ་ན་མ་ཐོ་བ་མེད་ཅིང་དཔྱས་མེད་དོ། །ལྷའི་བུ་དེ་ལྟ་བས་ན་བརྗོད་དུ་མེད་པའི་དོན་ལ་རྟོན་པའི་བྱང་ཆུབ་སེམས་
དཔའ་ནི། རང་གི་སེམས་གཙོ་བོར་བྱེད་པས་ཁ་ན་མ་ཐོ་བ་མེད་ཅིང་། འཕགས་པ་རྣམས་ཀྱི་དཔྱས་བྱར་མེད་པ་ཡིན་ནོ། །བསྟན་པ་འདི་བཤད་པ་ན། བཅོམ་ལྡན་འདས་ཀྱིས།
འཇམ་དཔལ་བཞོན་ནུར་གྱུར་པ་པ་ལ་ལེགས་སོ་ཞེས་བྱ་བ་བྱིན་ཏེ། འཇམ་དཔལ་ལེགས་སོ་ལེགས་སོ། ཁྱེད་ཀྱིས་བྱང་ཆུབ་སེམས་དཔའ་རྣམས་ཀྱིས་ཁ་ན་མ་ཐོ་བ་མེད་པ་
དང་། དཔྱས་མེད་པ་དེ་ལེགས་པར་སྨྲས་སོ། །འཇམ་དཔལ་གང་གི་ཚེ། བྱང་ཆུབ་སེམས་དཔའ་དེ་ལྟར་ཁ་ན་མ་ཐོ་བ་མེད་ཅིང་། དཔྱས་མེད་པར་གྱུར་པ་དེའི་ཚེ། སངས་རྒྱས་བཅོམ་