པོའམ། རྒྱལ་པོའི་བུ་འམ། ཚོང་དཔོན་ནམ། ཁྱིམ་བདག་གམ། བློན་པོ་འམ། རྒྱལ་ཕྲན་གང་དག་འོང་བ་དེ་དག་སྨད་པའི་རྒྱལ་པོ་འཚོ་བྱེད་ཀྱིས་སྨན་གྱི་བུ་མོ་
དེ་དང་སྤྲད་ནས། དེ་དག་ཕྲད་མ་ཐག་ཏུ་ནད་ཐམས་ཅད་བྱས་སྟེ། ནད་མེད་ཅིང་བདེ་ལ་ཉམས་པ་མེད་པར་འགྱུར་རོ།། ཞི་བའི་བློ་གྲོས་གང་སྨན་པ་གཞན་ལ་མེད་པ།
སྨན་པའི་རྒྱལ་པོ་འཚོ་བྱེད་ཀྱི་འཇིག་རྟེན་གྱི་ནད་གསོ་བའི་ཤེས་པ་ལ་སྟོས། ཞི་བའི་བློ་གྲོས་དེ་བཞིན་དུ་བྱང་ཆུབ་སེམས་དཔའ་ཆོས་ཀྱི་སྐུ་རབ་ཏུ་ཕྱེ་བ་ཡང་སེམས་
ཅན་བུད་མེད་དང་། སྐྱེས་པ་དང་། ཁྱེའུ་དང༌། བུ་མོ་འདོད་ཆགས་དང་། ཞེ་སྡང་དང་། གཏི་མུག་གིས་ཡོངས་གདུངས་པ་ཇི་སྙིད་ཡོད་པ་དག་གིས་ལུས་ལ་
རེག་ན་རེག་མ་ཐག་ཏུ་དེ་དག་གིས་ཉོན་མོངས་པ་ཐམས་ཅད་རྒྱུན་ཆད་པར་འགྱུར་རོ།། ལུས་ཡོངས་སུ་གདུང་བ་དང་བྲལ་བ་ཡང་ཤེས་སོ།། དེ་ན་འདི་ལྟར་བྱང་ཆུབ་་
སེམས་དཔའ་དེ་ཉིད་ཀྱི་སྔོན་ཀྱི་སྨོན་ལམ་ཤིན་ཏུ་དག་པའི་ཕྱིར་རོ།། ཞི་བའི་བློ་གྲོས་ཀྱི་སྐུས་རབ་ཏུ་ཕྱེ་བའི་ཕྱིར། འདི་ཡང་བྱང་ཆུབ་སེམས་དཔའི་ལུས་ཀྱི་
གསང་བའོ།། ཞི་བའི་བློ་གྲོས་བྱང་ཆུབ་སེམས་དཔའ་ཆོས་ཀྱི་སྐུ་དང་ལྡན་བ་རྣམས་ཀྱིས་ལུས་ནི་ཟས་སྐོམ་གྱིས་བསྐྱེད་པ་མ་ཡིན། ཁམས་ཀྱིས་ཟ་བའི་ཟས་
ཀྱིས་ཀྱང་ལུས་མཚོ་བ་མ་ཡིན་ཏེ། དེ་ཟས་ཐམས་ཅད་ཡོངས་སུ་ཤེས་པ་དང་ལྡན་པས་སེམས་ཅན་ལ་སྙིང་རྩེ་བའི་ཕྱིར་ཟས་ཟའོ།། དེ་ཟས་ཟའ་བ་མིད་པ་མ་ཡིན།།