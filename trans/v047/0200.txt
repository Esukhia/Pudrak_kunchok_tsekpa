པ་དང༑ འཇིག་རྟེན་པ་དང་། འཇིག་རྟེན་ལས་འདས་པའི་ཆོས་རྣམས་ཀྱི་སྒོ་རྣམ་པར་དག་པ་ཡང་རྗོད། ཆོས་བླ་ན་མེད་པ་རྣམ་པར་ངེས་པ་དང་སེམས་ཅན་
རྣམ་ཀྱི་ཤེས་པ་རྣམ་པར་དག་པ་ལ་མཁས་པ་ཀུན་འཛིན་པའི་རྒྱུ་ཡང་ཡང་དག་པར་རབ་ཏུ་སྟོན་ཏོ། །བཀོད་པ་མཐའ་ཡས་དེ་པཞིན་གཤེགས་པ་ནི་ཐམས་ཅད་མཁྱེན་
པའི་ཡེ་ཤེས་ཀྱི་གཟུངས་ལ་མཁས་པའི་སྟོབས་བསྐྱེད་པའི་ཕྱིར། སེམས་ཅན་རྣམས་ལ་ཇི་ལྟར་སྨོན་པ་བཞིན་དེ་འདྲའི་སྤྱོད་པ་ཀུན་ཏུ་སྟོན་ཅིང་། བློའི་ཚུལ་ཇི་ལྟ་
བ་བཞིན་རབ་ཏུ་དབྱེ་བར་མཁས་པ་ལ་ཡང་འཇུག་པར་མཛད། ཆོས་ཀྱི་གཏེར་གྱི་གཟུངས་བླ་ན་མེད་པའི་མཐུ་ཡང་སྟོན་པ་མཛད། ཆོས་ཀྱི་རྒྱུན་གཏོང་བར་ཡང་མཛད།
ཆོས་ཀྱི་ཆར་ཡང་འབེབས་པར་མཛད། སེམས་ཅན་ཐམས་ཅད་ཀྱང་ཆོས་ཀྱི་སྦྱིན་པས་ཚིམ་པ་མཛད་དོ། བཀོད་པ་མཐའ་ཡས་ཁྱེད་ཀྱིས་དེ་བཞིན་གཤེགས་
པའི་རྗེས་སུ་བསླབ་པར་བྱ་ཞིང་། ཆོས་ཟབ་མོ་རྣམ་པར་ངེས་པ་འདི་ལ་ཡང་འཐུན་པར་གནས་པར་བྱ། མི་མཐུན་བར་ནི་མི་བྱའོ། །ཁྱེད་ཀྱིས་མྱུར་ཏུ་ཐམས་
ཅད་མཁྱེན་པའི་ཡེ་ཤེས་ཀྱིས་ཕྱག་རྒྱའི་གཟུངས་ཆེན་པོ་འདི་ཀུན་ཏུ་ཟུང་ཤིག། གཟུངས་འདི་ལ་གནས་ནས་ཀྱང་ཇི་ལྟར་ང་ད་ལྟར་བྱེད་པ་བཞིན་སེམས་ཅན་རྣམས་
ཀྱི་དོན་གྱིས་ཤིག། །གཟུངས་ཀྱི་སྒོའི་མདོ་འདི་ཡང་སྟོན་ཅིག །ཆོས་རྣམས་ཀྱི་རྣམ་པར་ངེས་པ་ཡང་རྣམ་གྲངས་དུ་མས་སྟོན་ཅིག ། རབ་ཏུ་སྟོན་ཅིག། བཀོད་