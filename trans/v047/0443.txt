༄༅། །བྱང་ཆུབ་སེམས་དཔའ་ལ་མཆོད་པ་བྱས་ཏེ། ཕྱོགས་གཅིག་ཏུ་འདུག་ནས་མངོན་པར་བསྟོད་དོ། །དེ་ལ་འདི་སྐད་ཅེས་བྱ་སྟེ། སྐྱེས་བུ་མཆོག་གིས་
འོད་ནི་རབ་ཀྱེ་བས། །སངས་རྒྱས་ཞིང་འདི་ཐམས་ཅད་སྣང་བར་གྱུར། །སྐད་ཅིག་དེ་ལ་ངན་སོང་གསུམ་ཡང་ཞི། །ནག་པོའི་གནས་ཀྱང་འོད་ཀྱི་ཁྱབ་པར་གྱུར། །
ཀླུའི་རྒྱལ་པོ་དེ་ཡིས་འོད་མཐོང་ནས། །རབ་ཏུ་དགའ་སྟེ་དེ་ཚེ་ཚིག་སྨྲས་པ། །གསེར་གྱི་མདོག་གི་འོད་འདི་བྱུང་ལགས་ན། །དེ་རིང་སངས་རྒྱས་འབྱུང་དུ་གདོན་མི་ཟ། །
ཀླུ་མོ་ཁྲག་ཁྲིག་དག་གིས་མདུན་བདར་ཏེ། །གདུགས་དང་མེ་ཏོག་གོས་མཆོག་ཐོགས་ནས་སུ། །བྱང་ཆུབ་སེམས་དཔའ་དེ་ནི་ག་ལར་སོང་། །ཕྱག་བྱས་མཆོད་པ་བྱས་
ནས་གུས་བཅས་འདུག །ས་ཀུན་རིན་ཅེན་མེ་ཏོག་རྣམས་ཀྱིས་གང་ཞིང་དེ་ཚེ་མཛེས་པར་བརྒྱན། །ཤིང་མཆོག་ཀུན་དང་སྨན་དང་རྩ་རྣམས་དེ་དག་བྱང་ཆུབ་ཤིང་
ལ་འདུད། །འདི་ན་ཡོད་པའི་ཆུ་ཀླུང་ཐམས་ཅད་མི་འབབ་རླུང་མི་ལྡང་། །དེ་རིང་བདུད་བཏུལ་ནས་ནི་འཇིག་རྟེན་ཐམས་ཅད་ཟིལ་གྱིས་གནོན་པར་འགྱུར། །སྲིད་པ་
གསུམ་ན་བརྒྱ་བྱིན་ཚངས་པའི་ཉི་མ་ཟླ་བའི་འོད་མི་སྣང་། །མཚུངས་མེད་ཁྱོད་ཀྱིས་རེག་ནས་དི་རིང་ངན་སོང་གསུམ་པོ་ཞི། །བདག་གི་གནས་སུ་འོད་བྱུང་ནས་ནི་སངས་
རྒྱས་འབྱུང་བར་སྟོན་པར་བགྱིད། །དེ་རིང་རྒྱལ་བ་བྱོན་པར་འགྱུར་གྱིས་དགྱེས་མཛོད་རངས་ཤིང་ཚིམ་པ་བསྐྱེད། །བུམ་པ་གང་བ་འདི་དག་ནམ་མཁར་སོང་སྟེ་ཁྱོད་