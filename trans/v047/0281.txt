༄༅། །ཐོས་ནས་དགའ་བ་བྱེད་པར་འགྱུར། །གང་དག་བསྐལ་པ་བཟང་པོ་ཡིས། །རྒྱལ་བ་ལྟ་བར་འདོད་དེ་དག། །ཚུལ་འདི་ན་ནི་ལེགས་
བསླབས་ན། །རྒྱལ་བ་དེ་དག་མཉེས་པར་འགྱུར། །ཚེ་དཔག་མེད་དང་གཟི་བརྗིད་ཆེ། །མི་འཁྲུགས་པ་དང་གྲགས་ཆེན་དག། །བལྟ་བར་འདོད་པ་གང་ཡིན
དེས། །ཚུལ་འདི་ལ་ནི་བསླབས་པར་གྱིས། །བྱང་ཆུབ་དམ་པ་བལྟ་དཀའ་ཞིང༌། ཞི་བ་ཀུན་ཏུ་མཉེས་བྱེད་དང༌། །འཁོར་ལོ་སྒྱུར་བ་ཐོབ་འདོད་པ། །དེས་
ནི་ཚུལ་འདི་བསླབ་པར་གྱིས། །གཟུངས་ཀྱི་ཚུལ་ནི་བླ་མེད་ལ། །ཡང་དག་མཁས་པར་འདོད་ན་ཡང་། །ཆོས་འདི་ལ་ནི་ལེགས་སླབས་ནས། །རྟག་ཏུ་བག་
དང་ལྡན་པར་གྱིས། །སྨོན་ལམ་དམ་པ་རྒྱ་ཆེ་ཞིང་། །གཙོ་བོ་རྟག་ཏུ་འཐོབ་གྱུར་ནས། །བྱང་ཆུབ་རྟོགས་པར་འདོད་ན་ཡང༌། ། ཆོས་འདི་དག་ལ་བསླབ་བར་གྱིས། །
མདོ་འདི་ལས་ནི་ངེས་སྨོས་པ། །ཕྱག་རྒྱ་བླ་ན་མེད་པ་སྟེ། ཆོས་ཀུན་རྗོད་པར་བྱེད་པ་ཡིས། ། གཟུངས་སུ་བཤད་པ་འང་མ་འདི་ཡིན་ནོ། །ཆོས་རྣམས་ཐམས་
ཅད་གཟུངས་འདིའི། །ནང་དུ་འདུས་པར་རབ་ཏུ་བཤད། །འདི་དག་ནམ་མཁའི་སྒོ་ཅན་ཏེ། །མཐའ་ཡས་དོན་དུ་ལེགས་པར་ངེས། །ཆོས་འདི་དག་ལས་སྒོ་བསྟན་པ། །
སྒོ་ནི་ལེགས་པར་བརྗོད་པ་ཡིན། །མཁས་པ་ཀུན་དུ་གཟུང་བའི་ཕྱིར། །གཟུངས་ནི་ཉེ་བར་སྐྱེ་བར་འགྱུར། །ཤེས་རབ་ངེས་པར་བསྟན་པ་འདི། །ཆོས་ཀུན་འཛིན་