༄༅། །མི་མཆོག་གིས་ནི་དེར་བཤད་པ། །བདག་ཅག་དེ་ཚེ་མངོན་སུམ་མོ། །འཇིག་རྟེན་དག་ཀྱང་ཡང་ལྡོངས་ཤིང་། །ཕན་ཚུན་གུས་པར་
བྱེད་མི་འགྱུར། །སྡིག་པའི་ལས་རྣམས་བྱས་ནས་སུ། །དེས་ནི་ངན་འགྲོར་འགྲོ་བར་འགྱུར། །ལྷའི་གཞལ་མེད་ཁང་མང་རྣམས། །དེའི་ཚེ་ན་སྟོངས་པར་འགྱུར། །འཛམ་བུའི་
གླིང་གི་སེམས་ཅན་རྣམས། །མགོན་མེད་སྐྱབས་ཀྱང་མེད་པར་འགྱུར། །འཆགས་སར་གྱུར་པའི་གནས་འདི་དག །རྣམ་པར་ཞིག་ཤིང་སྟོངས་པར་འགྱུར། །ཆོས་རྒྱལ་
མྱ་ངན་འདས་གྱུར་པས། །འཇིག་རྟེན་འདི་དག་དགའ་བ་མེད། །སུམ་བཅུ་རྩ་གསུམ་གནས་ཀྱི་བདག །ལྷ་དབང་རྒྱ་བྱིན་དེའི་ཚེ། །སྡུག་བསྔལ་གྱུར་ཅིང་ཡི་མུག་ནས། །
སྒྲ་ཆེན་རབ་ཏུ་འབྱིན་པར་འགྱུར། །སུམ་བཅུ་རྩ་གསུམ་ལྷ་ཀུན་ཀྱང་། །ལག་པ་སྒྲེང་ཞིང་རབ་ཏུ་ངུ་། །བསྐྱེད་མོས་ཚལ་དུ་ཐོས་གྱུར་ནས། །དེ་མ་ཐག་ཏུ་རྒྱུག་པར་
འགྱུར། །ཆོས་རྣམས་སྟོན་པ་གང་ཡིན་པ། །འཇིག་རྟེན་མགོན་དང་བྲལ་ལོ་ཞེས། །ལྷ་རྣམས་རྟག་ཏུ་རྒྱུན་ཏུ་ཡང་། །ང་ནི་བརྗོད་པ་བྱེད་པར་འགྱུར། །ལྷ་རྣམས་བདུད་
རྩི་མི་ཟ་ཞིང་། །གླུའི་སྒྲའ་ཡང་ལེན་མི་འགྱུར། །སུམ་བཅུ་རྩ་གསུམ་ལྷ་རྣམས་ཀྱི། །ཟླ་བ་དྲུག་ཏུ་ཡིད་མི་བདེ། །བསྟན་པ་བདག་པོ་མེད་གྱུར་ཅེས། །ལྷ་མ་ཡིན་གྱིས་དེར་
ཐོས་ནས། །སུམ་བཅུ་རྩ་གསུམ་ལྷ་རྣམས་དང་། །ཐག་མོ་བྱེད་དུ་འདོང་ཞེས་འཛེར། །འཛམ་བུ་གླིང་གི་རྒྱལ་པོ་རྣམས། །སངས་རྒྱས་མཆོད་རྟེན་བྱེད་པར་འགྱུར། །དེ་ཡི་ཚེ་