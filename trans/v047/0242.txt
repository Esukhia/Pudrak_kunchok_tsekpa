ཡང་གཅིག་པ་ཡང་མ་ཡིན། ཐ་དད་པ་ཡང་མ་ཡིན་ལ། དེ་བཞིན་གཤེགས་པ་ཉིད་ཀྱང་{ཡང་པ་ཉད་ཀྱང་}ཡོད་པ་མ་ཡིན་པའི་ཕྱིར། གཅིག་པ་ཡང་མ་ཡིན། །
ཐ་དད་པ་ཡང་མ་ཡིན་ནོ།། དེ་བཞིན་གཤེགས་པ་ཉིད་ནི་དེ་ཁོ་ན་ཉིད་ཀྱང་མ་ཡིན། དེ་ཁོ་ན་ཉིད་མ་ཡིན་པ་ཡང་མ་ཡིན། ངོ་བོ་ཉིད་ཀྱང་མ་ཡིན། ངོ་བོ་
ཉིད་མེད་པ་ཡང་མ་ཡིན་ཏེ། དེ་བཞིན་གཤེགས་པ་ནི་འདི་ལྟར་རྗེས་སུ་འཐུན་པའི་ཆོས་ཀྱང་མི་དམིགས་པ་དེ་ལྟ་བུ་ཁོང་དུ་ཆུད་པར་བྱའོ།། གང་དག་གིས་དེ་
བཞིན་གཤེགས་པ་དེ་ལྟ་བུར་ཤེས་པ་དེ་དག་གིས་ནི་ཆུང་ཟད་ཀྱང་ཤེས་པ་མེད་དོ།། གང་དག་ཆུང་ཟད་ཀྱང་མི་ཤེས་པ་དེ་དག་ནི་ཉིན་མོངས་པ་མེད་ཅིང་ལེན་པ་མེད་དོ།
བཀོད་པ་མཐའ་ཡས་དེ་བཞིན་གཤེགས་པ་ན་ཡོད་བ་དང་། མེད་པ་ལས་ལོགས་པ་ཡིན་ཡང་དེ་བཞིན་གཤེགས་པ་ནམ་ཡང་ཅུང་ཟད་ལོག་པ་མེད་དེ། ཆོས་ཐམས་
ཅད་ནི་ནམ་མཁའི་ངོ་བ་ཉིད་ཀྱིས་རང་བཞིན་ནོ།། བཀོད་པ་མཐའ་ཡས་དེ་ལྟར་མོས་པའི་བྱང་ཆུབ་སེམས་དཔའ་རྣམས་ནི་སྤོབས་པ་མཐའ་ཡས་པ་ལ་གནས་པར་འགྱུར་ཞིང་།
ཚེས་ཐམས་ཅད་ལ་སྣང་བ་ཐོབ་པར་ཡང་འགྱུར། བཀོད་པ་མཐའ་ཡས་དེ་བཞིན་གཤེགས་པ་ནི། དེ་བཞིན་གཤེགས་པའི་མི་འཇིགས་པ་དག་གིས་བསྙེང་པ་མི་མངའ་ཞིང་།
ཐོབ་པ་མེད་པའི་ཚུལ་གྱིས་འཇིགས་པ་མཆོག་གིས་བརྙེབས་ཀྱང༌། ཆོས་འགའ་ཡང་འདྲེན་པར་ཡང་མ་མཛད། ཆོས་འགའ་ཡང་འཕེལ་བར་ཡང་མི་མཛད། ཉམས་པ་ཡང་