བརྒྱ་བྱིན་གྱིས་འདུལ་བའི་སེམས་ཅན་རྣམས་ལ། བརྒྱ་བྱིན་གྱིས་སྤྱོད་ལམ་དང་། ཚངས་པས་འདུལ་བའི་སེམས་ཅན་རྣམས་ལ། ཚངས་བའི་སྤྱོད་ལམ་དང་། འཇིག་རྟེན་
སྐྱོངས་བས་འདུལ་བའི་སེམས་ཅན་རྣམས་ལ། འཇིག་རྟེན་སྐྱོངས་བའི་སྤྱོད་ལམ་དང༌། འཁོར་ལོ་སྦྱུར་བས་འདུལ་བའི་སེམས་ཅན་རྣམས་ལ། འཁོར་ལོ་སྒྱུར་བའི་སྤྱོད་ལམ་དང་།
དགེ་སློང་གི་འདུལ་བའི་སེམས་ཅན་རྣམས་ལ། དགེ་སློང་གི་སྤྱོད་ལམ་དང༌། དགེ་སློང་མས་འདུལ་བའི་སེམས་ཅན་རྣམས་ལ། དགེ་སློང་མའི་སྤྱོད་ལམ་དང། དགེ་
བསྙེན་གྱིས་འདུལ་བའི་སེམས་ཅན་རྣམས་ལ། དགེ་བསྙེན་ཀྱིས་སྤྱོད་ལམ་དང༌། དགེ་བསྙེན་མས་འདུལ་བའི་སེམས་ཅན་རྣམས་ལ། དགེ་བསྙེན་མའི་སྤྱོད་ལམ་དང་། །
ཉན་ཐོས་ཀྱིས་འདུས་བའི་སེམས་ཅན་རྣམས་ལ། ཉན་ཐོས་ཀྱི་སྤྱོད་ལམ་དང་། རང་སངས་རྒྱས་ཀྱིས་འདུལ་བའི་སེམས་རྣམས་ལ། རང་སངས་རྒྱས་ཀྱི་སྤྱོད་ལམ་
དང་། བྱང་ཆུབ་སེམས་དཔས་འདུལ་བའི་སེམས་ཅན་རྣམས་ལ། བྱང་ཆུབ་སེམས་དཔའི་སྤྱོད་ལམ་དང་། དེ་བཞིན་གཤེགས་པས་འདུལ་བའི་སེམས་ཅན་རྣམས་ལ།
དེ་བཞིན་གཤེགས་པའི་སྤྱོད་ལམ་སྟོན་ཏེ། གཟུགས་མེད་པ་ནི་མ་གཏོགས་སོ།། ཞི་བའི་བློ་གྲོས་ད་ལྟ་སེམས་ཅན་ཐམས་ཅད་ཀྱི་གཟུགས་དང་ཁ་དོག་དང་། 
སྤྱོད་ལམ་ཇི་སྙེད་པ། བྱང་ཆུབ་སེམས་དཔའི་གཟུགས་དང་། ཁ་དོག་དང་། སྤྱོད་ལམ་ཡང་དེ་སྙེད་དུ་ལྷུན་གྱིས་གྲུབ་ཅིང་ཡོངས་སུ་མི་རྟོག་པར་ཀུན་ཏུ་གནས་སོ། དེ་ལ་བྱང་