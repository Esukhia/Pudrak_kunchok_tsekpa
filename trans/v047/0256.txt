ནང་དང་ཕྱི་རོལ་དང༌། གཉི་གའི་བར་ན་ཡང་མི་དམིགས་ཏེ། རྣམ་པར་ཤེས་པའི་ཁམས་རྐྱེན་དང་ལྡན་པར་བསྟན་པ་ནི་མ་གཏོགས་སོ།། རྣམ་པར་ཤེས་པའི་
ཁམས་ནི་ནམ་མཁའ་གསལ་བས་ཀུན་ཏུ་ཟིན་ཅིང༌། ནམ་མཁར་ཡང་དག་པར་འདུ་བ་ཡིན་ཏེ། བདགས་སུ་མེད་པ། བསྟན་ཏུ་མེད་པ་ཡིན་ནོ། གང་གདགས་
སུ་མེད་པ་དེ་ལ་ནི་འདུས་བྱས་ཆུང་ཟད་ཀྱང་མེད་དེ། འདི་ནི་འདིའི་སྒོར་འཇུག་པ་ཡིན་ནོ། །ཆོས་ཀྱི་དབྱིངས་སྟོན་པས་ཆོས་ཐམས་ཅད་ཀྱི་ངོ་བོ་ཉིད་ཀྱི་རང་
བཞིན་ནམ་མཁའ་འདྲ་ཞིང་མཉམ་པར་སྟོན་པར་འགྱུར་ཡང་། ཆོས་རྣམས་ལ་དབྱིངས་སམ་དབྱིངས་མ་ཡིན་པ་ཅུང་ཟད་ཀྱང་མེད་དོ། །ཆོས་ཐམས་
ཅད་ནི་ནམ་མཁའ་བླ་གབ་མེད་པ་དང་འདྲ་བས་དེའི་ཕྱིར། དེ་བཞིན་གཤེགས་པས་ཆོས་ཐམས་ཅད་ནམ་མཁའ་ལྟ་བུ་ཞེས་རབ་ཏུ་བསྟན་ཏེ། ཚད་དམིགས་སུ་
མེད་པའི་ཕྱིར་ཆོས་ཐམས་ཅད་རང་བཞིན་གྱིས་ནམ་མཁའ་དང་འདྲ་ཞིང་མཉམ་པ་ཡིན་ནོ། བཀོད་པ་མཐའ་ཡས་དེ་བཞིན་གཤེགས་པ་རྣམས་ཀྱི་ཡེ་ཤེས་
བསྟན་པ་ཡོངས་སུ་དག་པ་གང་ཆོས་འགལ་ཡང་སྐྱེད་པར་མི་བྱེད། ཆོས་འགའ་ཡང་གཏོང་བར་མི་བྱེད་པ་ལ་ལྟོས། བྱང་ཆུབ་སེམས་དཔའ་རྣམས་ཀྱིས་
ཆོས་ཀྱི་ཚུལ་ཡོངས་སུ་དག་པ་འདི་ཕྱིན་ཅི་མ་ལོག་པར་ཤེས་པར་འདོད་པར་བྱ་ཞིང་། གཞན་ལ་རག་མ་ལས་པའི་ཡེ་ཤེས་རློམ་སེམས་མེད་རུང་། ལྷག་པར་