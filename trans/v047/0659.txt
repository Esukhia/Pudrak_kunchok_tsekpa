༄༅། བྱང་ཆུབ་ཏུ་ངེས་པར་འབྱུང་བར་འགྱུར་རོ། །དེ་ལ་ཤིང་ལོ་ཕུན་སུམ་ཚོགས་པ་ལ་འཛེགས་ན་ས་དང་པོ་པར་རོ། །སྤོས་ཀྱི་ཤིང་ལ་ན་ས་གཉིས་པར་རོ། །
མེ་ཏོག་གི་ཤིང་ལ་ན་ས་གསུམ་པར་རོ། །འབྲས་བུའི་ཤིང་ལ་ན་ས་བཞི་པར་ཏེ། མངོན་པར་བརྩོན་པ་དག་གིས་མཚན་མ་དེ་དག་ཡིན་གྱི་མངོན་པར་མི་བརྩོན་པ་ལ་ནི་བདུད་
ཀྱི་ལས་ཀྱང་ཡོད་དེ། ས་གོང་མ་དག་གིས་ནི་ཐམས་ཅད་ཕུན་སུམ་ཚོགས་པའི་ཤིང་ལྗོན་པ་དག་མཐོང་བར་འགྱུར་ཏེ། ལས་ཀྱི་རྣམ་པར་སྨིན་པ་ནི་མ་གཏོགས་སོ། །
རྡོ་རྗེ་རབ་འཇོམ་གཞན་ཡང་བྱང་ཆུབ་སེམས་དཔའ་གང་གིས་རྨི་ལམ་ན། གླང་པོ་ཆེའི་གཙོ་བོ་མཐོང་ན། བྱང་ཆུབ་སེམས་དཔའ་དེ་ནི་ས་དང་པོ་དྲུག་པོ་དག་ལས་
ས་གང་ཡང་རུང་བར་བལྟ་སྟེ། བྱང་ཆུབ་སེམས་དཔའ་དེ་ནི་སྦྱིན་པ་སྤྱད་པ་ལྟར། ཤེས་རབ་དེ་ལྟར་མ་སྤྱད་པས། དེ་ལ་དགེ་བའི་རྩ་བ་དཀའ་བ་སྐྱེ་བར་འགྱུར་ཏེ།
དེས་ནི་དད་པར་བྱ་ཞིང་ངེས་པར་རྟག་པ་མང་དུ་ཡང་བྱའོ། །དེ་ན་དེའི་ལས་ཀྱི་སྒྲིབ་པ་དེ་རྣམ་པར་དག་པར་འགྱུར་ཞིང། བྱང་ཆུབ་ཏུ་ངེས་པར་འབྱུང་བར་ཡང་
འགྱུར་རོ། །དེ་ལ་གླང་པོ་ཆེའི་གཙོ་བོ་ཡོངས་སུ་མ་དག་པ་མཐོང་ན། ས་དང་པོ་པར་རོ། །ཐལ་ཀར་མཐོང་ན་ས་གཉིས་པར་རོ། །མཆེ་བ་དྲུག་པ་མཐོང་ན་ས་གསུམ་པ་རོ། །
བརྒྱ་བྱིན་གྱིས་བརྒྱན་པར་མཐོང་ན། ས་བཞི་པར་རོ། །རྒྱལ་མཚན་དང་གདུགས་དག་ཐོགས་པ་མཐོང་ནས་ལྔ་པར་རོ། །སྒྲ་འབྱིན་པ་མཐོང་ན་ས་དྲུག་པར་རོ།། །།