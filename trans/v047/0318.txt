ལུས་ཀྱི་དེ་བཞིན་ཉིད་ཀྱིས་འདས་པ་དང་། མ་འོངས་པ་དང་། ད་ལྟར་བྱུང་བའི་དེ་བཞིན་ཉིད་ཤེས་སྟེ། འདས་པའི་དེ་བཞིན་ཉིད་ཀྱང་མ་འོངས་པའི་དེ་བཞིན་ཉིད་དང་
འགལ་བར་མི་བྱེད་དོ།། འདས་བ་དང་། མ་འོངས་པ་དང་། ད་ལྟར་བྱུང་བའི་དེ་བཞིན་གང་ཡིན་པ་དེ་ཕུང་པོ་དང་ཁམས་དང་སྐྱེ་མཆེད་ཀྱི་དེ་བཞིན་ཉིད་དོ། ཕུང་པོ་དང་
ཁམས་དང་སྐྱེ་མཆེད་ཀྱི་དེ་བཞིན་ཉིད་གང་ཡིན་པ་དེ་ཉིད་ཀུན་ནས་ཉོན་མོངས་པ་དང་། རྣམ་པར་བྱང་ངའི་དེ་བཞིན་ཉིད་དོ།། ཀུན་ནས་ཉོན་མོངས་པ་དང་། རྣམ་པར་བྱང་
བའི་དེ་བཞིན་ཉིད་གང་ཡིན་པ་དེ་འཁོར་བ་དང་། མྱ་ངན་ལས་འདས་པའི་དེ་བཞིན་ཉིད་དོ།། འཁོར་བ་དང་། མྱ་ངན་ལས་འདས་པའི་དེ་བཞིན་ཉིད་{ཉིད་}གང་ཡིནཔ་དེ་མངོན་པར་
འདུ་མི་བྱེད་པའི་དེ་བཞིན་ཉིད་དོ།། མངོན་པར་འདུ་ས་བྱེད་པའི་དེ་བཞིན་ཉིད་གང་ཡིན་པ་དེ། མངོན་པར་འདུ་བྱེད་པ་ཐམས་ཅད་ཀྱི་དེ་བཞིན་ཉིད་ཀྱང་དེ་ཉིད་ཡིན་ནོ།། {རགས་}
རིགས་ཀྱི་བུ་དེ་བཞིན་ཉིད་ཅེས་བྱ་བ་ནི་དེ་ཁོ་ན་ཉིད་དང་། དེ་ལྟ་བུ་ཉིད་དང༌། གཞན་མ་ཡིན་པ་ཉིད་དང་། མི་འགྱུར་བ་ཉིད་དང་། མི་འབྱུང་བ་ཉིད་དང༌། རྩོད་པ་
མེད་པ་ཉིད་དང་། གཟུགས་མེད་པ་ཉིད་དོ།། དེ་བཞིན་ཉིད་ལ་གཟུགས་གང་ཡང་མེད་དེ། གཟུགས་མེད་པ་ནི་དེ་བཞིན་ཉིད་ཅེས་བྱའོ།། ཇི་ལྟར་དེ་བཞིན་ཉིད་
གཟུགས་མེད་པ་དེ་བཞིན་ཉིད་དུ། གཟུགས་ཐམས་ཅད་ཀྱང་གཟུགས་མེད་པ་སྟེ། བྱང་ཆུབ་སེམས་དཔའ་སེམས་ཅན་ཐམས་ཅད་ལ་གཟུགས་དེ་སྟོན་ཀྱང་དེ་བཞིན་ཉིད་