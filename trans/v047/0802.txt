སློང་མོ་སྟེར་བའི་ཁྱིམ་གྱི་རྒྱུས། བྱང་ཆུབ་སེམས་དཔའི་ཐེག་པ་པའི་གང་ཟག་རྣམས་ཀྱི་ལུས་ལ་གནོད་པ་འམ། སེམས་ལ་གནོད་པར་བགྱིད་ན། བདག་ཅག་གིས་
དེ་བཞིན་གཤེགས་པ་ལ་བསླུས་པར་འགྱུར་རོ། །བཅོམ་ལྡན་འདས་གལ་ཏེ། བདག་ཅག་གིས་དེང་སླན་ཅད་བྱང་ཆུབ་སེམས་དཔའི་ཐེག་པ་པའི་གང་ཟག་མཐོང་ན།
ཡིད་དུ་མི་འོང་བའི་ཚིག་གཅིག་ཙམ་ཞིག་སྨྲས་ན་ཡང་། བདག་ཅག་གིས་དེ་བཞིན་གཤེགས་པ་ལ་བསླུས་པར་འགྱུར་རོ། ། བཅོམ་ལྡན་འདས་གལ་ཏེ། བདག་
ཅག་གིས་དེང་སླན་ཅད་ཉིན་ལན་གསུམ་མཚན་ལན་གསུམ་དུ་བྱང་ཆུབ་སེམས་དཔའི་ཐེག་པ་པའི་གང་ཟག་ལ་ཕྱག་མ་བགྱིས་ན། བདག་ཅག་གིས་དེ་བཞིན་གཤེགས་པ་ལ་
བསླུས་པར་འགྱུར་རོ། །བཅོམ་ལྡན་འདས་གལ་ཏེ། བདག་ཅག་གིས་དེང་སླན་ཅད་བརྟུལ་ཞུགས་ཡང་དག་པར་བླངས་པ་འདིའི་སླད་དུ། རྒྱལ་སྲིད་ཐོབ་པ་འམ།
ནོར་ཐོབ་པ་འམ། ལུས་དང༌། སྲོག་དང་ཡང་མ་བསྡོས་ན། བདག་ཅག་གིས་དེ་བཞིན་གཤེགས་པ་ལ་བསླུས་པར་འགྱུར་རོ། །བཅོམ་ལྡན་འདས་གལ་ཏེ། བདག་
ཅག་གིས་དེང་སླན་ཅད་ཉན་ཐོས་ཀྱི་ཐེག་པ་པ་འམ། རང་སངས་རྒྱས་ཀྱི་ཐེག་པ་པའི་གང་ཟག་ལ་བསྙེས་ཏེ། བདག་ཅག་ནི་ཆེས་དག་གི །དེ་དག་ནི་དེ་ལྟ་མ་ཡིན་ནོ་སྙམ་ན། 
བདག་ཅག་གིས། དེ་བཞིན་གཤེགས་པ་ལ་བསླུས་པར་འགྱུར་རོ། །བཅོམ་ལྡན་འདས་གལ་ཏེ། བདག་ཅག་གིས་དེང་སླན་ཅད། དཔའ་བའི་སེམས་དང་། གདོལ་པ་དང་།