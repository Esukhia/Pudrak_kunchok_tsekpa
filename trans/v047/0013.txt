༄༅། །ཀ་དང་། སྐྱ་སྣར་དང་། བར་ཤི་ཀ་དང་། སྣ་མའི་མེ་ཏོག་དང་། དྲིའི་མཆོག་དང། ཡུ་ཏི་ཀ་དང་། དུ་ན་སྐྱ་རི་དང་། བལ་
ལ་དང་། ཏ་ར་ཎི་དང་། ག་བ་ཏ་ར་ཎི་དང་། ཀང་ས་གུ་ན་དང་། ལུག་མིག་དང་། ཧ་རི་ནི་ཀ་དང་། མད་ཏི་ལི་ཀ་དང་། མན་ཛུ་པུ་སྤི་ཀ་སྟེ། མེ་ཏོག་ཚོགས་དེ་
ལྟ་བུ་དག་གིས་རིའི་རྒྱལ་པོ་བྱ་རྒོད་ཕུང་པོའ་གང་ཞིང་མཛེས་སོ། །ཡང་རིའི་རྒྱལ་པོ་བྱ་རྒོད་ཀྱི་ཕུང་པོ་དེ་ལ། ཆུ་ལས་སྐྱེས་པའི་མེ་ཏོག་རྣམ་པ་མང་པོ་དག་སྐྱེ་
པ་འདི་ལྟ་སྟེ། ཨུད་པ་ལ་དང་། པདྨ་དང་། ཀུ་མུ་དང་། པདྨ་དཀར་པོ་དང་། པང་ཀ་ཎི་ར་ཏ་ཀ་དང་། ཀང་ཀ་ར་ཀ་དང་། ཀང་ཀ་ར་ཀ་ཆེན་པོ་སྟེ། དེ་དག་ལས་
སྩོགས་པ་ཆུ་ལས་སྐྱེས་པའི་མེ་ཏོག་རྣམས་ཀྱིས། རིའི་རྒྱལ་པོ་བྱ་རྒོད་ཀྱི་ཕུང་པོ་མཛེས་པར་བྱས་སོ། །ཡང་རིའི་རྒྱལ་པོ་བྱ་རྒོད་ཀྱི་ཕུང་པོ་དེ་ལ།
རྟག་ཏུ་རྒྱུན་མི་འཆད་པར་ནམ་གྱི་གུང་ཐུན་ལ་སྤྲིན་ཆེན་པོ་མངོན་པར་འདུས་སྟེ། ཐོག་མར་རིའི་རྒྱལ་པོ་བྱ་རྒོད་ཀྱི་ཕུང་པོ་དེ་ལ། ཆར་སྤྲིན་ལྷའི་བུ་མངོན་
པར་བསྒྲགས་ནས། བ་འཇོས་ཙམ་གྱི་བར་དུ་ཡན་ལག་བརྒྱད་དང་ལྡན་པའི་ཆར་ཟིམ་བུ་ཟིམ་བུ་དལ་བུས་འབབ་སྟེ། དེས་རིའི་རྒྱལ་པོ་བྱ་རྒོད་ཀྱི་ཕུང་