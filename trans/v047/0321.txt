༄༅། །ཟ་འང་ཁོང་དུ་འཇུག་པར་བྱེད་དོ།། ཆོས་ཀྱི་སྐུའི་སྟོབས་ཀྱི་མི་ཉམས། ཡོངས་སུ་མི་ཉམས་སོ།། ཞི་བའི་བློ་གྲོས་བྱང་ཆུབ་
སེམས་དཔའ་ཆོས་ཀྱི་སྐུ་དང་ལྡན་པ་ལ་སྐྱེ་བ་དང༌། ཤི་འཕོ་དང་འབྱུང་བ་མེད་ཀྱང་། སེམས་ཅན་ཡོངས་སུ་སྨིན་པར་བྱ་བའི་ཕྱིར། སྐྱེ་བ་དང་འཆི་འཕོ་དང་འབྱུང་
བ་ཡང་སྟོན་ཏོ། དེ་འཆི་འཕོ་{བ་}ཡང་ཆོས་ཀུན་ཐམས་ཅད་ལ་འཆི་འཕོ་བ་མེད་ཅིང་མངོན་པར་འདུ་བྱེད་པ་མེད་པར་རབ་ཏུ་ཤེས་སོ།། འབྱུང་ཡང་ཆེས་ཐམས་ཅད་ལ་འཕོ
བ་མེད་པར་རབ་ཏུ་ཤེས་སོ།། སྐྱེ་ཡང་ཆོས་ཐམས་ཅད་ལ་སྐྱེ་བ་མེད་པར་རབ་ཏུ་ཤེས་སོ།། དེ་ཆོས་ཀྱི་སྐུ་དང་ལྡན་ཟས་དང་ལྡན། ཆོས་ཀྱི་སྟོབས་དང་ལྡན་ཞིང་།
ཆོས་ལ་སྟོན་པས་དེ་བཞིན་གཤེགས་པའི་སྐུ་རབ་ཏུ་ཤེས་སོ།། ཞི་བའི་བློ་གྲོས་དེ་བཞིན་གཤེགས་པའི་སྐུ་ནི་ནམ་མཁའི་སྐུ་ལ་མི་མཉམ་པ་དང་མཉམ་པའི་སྐུ། །
འཇི་རྟེན་གསུམ་པོ་ཐམས་ཅད་ལས་བྱེ་བྲག་འཕགས་པའི་སྐུ། སེམས་ཅན་ཐམས་ཅད་ཀྱི་དེ་བཞིན་ཉིད་དང་ལྡན་པའི་སྐུ། དཔེ་མེད་པ། འདྲ་བ་མེད་པ། རྟག་པ།
དྲི་མ་མེད་པ། ཀུན་ནས་ཉོན་མོངས་པ་མེད་པའི་སྐུ། རང་བཞིན་གྱིས་འོད་གསལ་བའི་སྐུ། རང་བཞིན་གྱིས་མ་སྐྱེས་པའི་སྐུ། རང་བཞིན་གྱིས་མ་བྱུང་བའི་སྐུ།
སེམས་དང་ཡིད་དང་རྣམ་པར་ཤེས་པ་དང་མ་འབྲེལ་བའི་སྐུ། སྒྱུ་མ་དང་། སྨིག་རྒྱུ་དང༌། ཆུ་ཟླའི་ངོ་བོ་ཉིད་ཀྱི་སྐུ། མཚན་མ་མེད་པ་དང༌། སྨོན་པ་མེད་པ་ལ་ངེས་