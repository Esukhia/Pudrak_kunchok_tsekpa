༄༅། །ཀཱ་མ་མ། པྲ་ཏྱུ་པ་སྟ་ན།། །། འདི་དག་ཚངས་པ་ཆེན་པོ་དབབ་པའི་ཚིག་ཡིན་ཏེ། དབབ་པའི་ཚུག་འདི་དག་གིས་ཚངས་པ་ཆེན་
པོ་ཆོས་སྨྲ་བ་དེ་དག་ལ་ཚིག་དང་། ཡི་གེ་ཡོངས་སུ་དག་པ་དང༌། ཚངས་བར་སྤྱོད་པ་ཤིན་ཏུ་ཉམ་པར་གཞག་པ་ཡོངས་སུ་རྫོགས་པར་ཉེ་བར་སྒྲུབ་པར་བྱེད་དོ།། བི་ཤོ་དྷ་
ན་བ་ཏི། ཨན་ཏི་མ་ཀ་རུ་ནི། ཀ་མ་བ་བ་ཨུ་ས་ད་ནི། པ་ར་ནིར་མི་ཏ་ནི། པ་རྱན་ཏ་པྲ་ཏྱ་པ་སྠཱ་ན། བ་རྱ་བ་སཱ་ན། ཨ་ལ་ཡ། བི་ཤོ་དྷ་ནི། ཨང་ཉཱ་པ་རྱན་ཏ་ཀ་ན་ཎི་
ཨ་ཏི་མ་དེ་ཤ་པྲ་ཏྱུ་པ་སྠཱ་ན། བཀོད་པ་མཐའ་ཡས་འདི་དག་ནི་གནས་གཙང་མའི་རིས་ཀྱི་ཆོས་སྣང་བའི་ཚིག་ཡིན་ཏེ། ཆོས་སྣང་བའི་ཚིག་དེ་དག་གིས་
རིགས་ཀྱི་བུ་དེ་དག་ལ་ཆོས་ཀྱི་གཞི་འདི་ཉེ་བར་སྒྲུབ་བར་འགྱུར་རོ།། བཀོད་པ་མཐའ་ཡས་དེ་ལ་ལྷའི་དབང་པོ་དང་། ཀླུའི་དབང་པོ་དང༌། ལྷ་མ་ཡིན་གྱི་དབང་
པོ་དང་། མིའི་དབང་པོ་དང་། ནམ་མཁའ་ལྡིང་གི་དབང་པོ་དང་། སེམས་ཅན་གང་དག་མཐུ་ཆེ་བ་འམ་ མཐུ་ཆུང་ཡང་རུང་། དད་པ་འམ། མ་དད་པ་ཡང་རུང་
སྟེ། དེ་དག་གི་གསང་སྔགས་ཀྱི་ཚིགག་ཉེ་བར་བསྒྲུབ་པར་བྱའོ།། དེ་ན་སེམས་ཅན་དད་པ་རྣམས་ནི་ཆོས་བསྟན་པ་འདི་ལ་མཆོག་ཏུ་འཇུག་པར་འགྱུར་ལ།
སེམས་ཅན་མ་དད་པ་དེ་དག་ཅང་མི་སྨྲ་བ་དང་། བཏང་སྙོམས་སུ་འཇོག་པར་འགྱུར་གྱི། རྩོད་པ་དང་། འགྱེད་པར་མི་འགྱུར་ལ། ཆོས་ཀྱི་སྒོ་འདི་ཐ་མལ་བར་