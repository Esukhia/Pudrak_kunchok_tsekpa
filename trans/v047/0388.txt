བའི་བློ་གྲོས་དེ་བཞིན་གཤེགས་པས་སྤྲུལ་པ་གང་སྤྲུལ་པ་དེ་ཡང་ལྷུན་གྱིས་གྲུབ་ཅིང་བསྒྲིབས་པ་མི་མངའ་བ་དང་། མངོན་པར་འདུ་མཛད་པ་མི་མངའ་བས་མཛད་དེ། དེ་བཞིན་
གཤེགས་པ་འདི་སྙམ་དུ་ངས་སྤྲུལ་པ་དག་སྤྲུལ་ཏོ། །སྤྲུལ་ལོ། །སྤྲུལ་བར་བྱའོ་སྙམ་དུ་མི་དགོངས་མོད་ཀྱི། འོན་ཀྱང་སྤྲུལ་པས་འདུལ་བའི་སེམས་ཅན་ཇི་སྙེད་པར་འཇིག་རྟེན་
གྱི་ཁམས་འདི་འམ། འཇིག་རྟེན་གྱི་ཁམས་གྲངས་མེད་པ་བརྒྱ་སྟོང་དེ་དང་དེ་དག་ཏུ་སེམས་ཅན་ཡོངས་སུ་སྨིན་པར་མཛད་པའི་དོན་དུ་དེ་བཞིན་གཤེགས་པའི་སྤྲུལ་པ་དེ་སྙེད་
དུ་བཞུད་དེ། ཞི་བའི་བློ་གྲོས་འདི་ཡང་དེ་བཞིན་གཤེགས་པའི་སྐུའི་གསང་བའོ། །ཞི་བའི་བློ་གྲོས་དེ་བཞིན་གཤེགས་པས་སེམས་ཅན་ཡོངས་སུ་སྨིན་པར་མཛད་པའི་དོན་དུ་སྐུ་
ལས་འོད་ཁ་དོག་དུ་མ་པ། ཁ་དོག་ཐ་དད་དང་། ཁ་དོག་བརྒྱ་སྟོང་གང་ཕྱུང་སྟེ། འོད་དེས་ཕྱོགས་བཅུའི་སངས་རྒྱས་ཀྱི་ཞིང་གང་གིའ་ཀླུང་གི་བྱེ་མ་སྙེད་སྣང་བར་བྱེད་པ་
དེ་ཡང་ལྷུན་གྱིས་གྲུབ་ཅིང་སྒྲིབ་པ་མི་མངའ་བ་དང་། མངོན་བར་འདུ་མཛད་པ་མི་མངའ་བས་མཛད་དེ། ཞི་བའི་བློ་གྲོས་འདི་ཡང་དེ་བཞིན་གཤེགས་པའི་སྐུའི་གསང་བ་
དང་། སྐུའི་འཕྲིན་ལས་ཏེ། སྐུའི་འཕྲིན་ལས་ཡོངས་སུ་དག་པ་ལ་འཇུག་པ་བཅུང་ཟད་ཙམ་ཞིག་བསྟན་དུ་ཟད་ཀྱི། བསྐལ་པ་འམ། དེ་བས་ལྷག་པར་བརྗོད་ཀྱང་། དེ་བཞིན་
གཤེགས་པའི་སྐུའི་འཕྲིན་ལས་ཡོངས་སུ་དག་པའི་ཡོན་ཏན་བསྔགས་པའི་མཐར་ཕྱིར་པར་མི་ནུས་སོ། །དེ་བཞིན་གཤེགས་པའི་གསང་བ་བསམ་གྱིས་མི་