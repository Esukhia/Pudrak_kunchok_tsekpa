༄༅། །བློའི་རབ་ཏུ་དབྱེ་བ་ལ་མཁས་པས་སྤོབས་པ་ཕུན་སུམ་ཚོགས་པ་ཡང་ཀུན་ཤེས་པར་འགྱུར། གཟུངས་ཀྱི་ཚིགས་མངོན་པར་སྒྲུབ་པའི་གཞི
ཡང་ཀུན་ཤེས་པར་འགྱུར་རོ། །ཚིག་མངོན་པར་སྒྲུབ་པའི་བཞི་ཡང་གང་དག་ཡིན་ཞེ་ན། ས་ག་ར་ཨ་པ་རྱན་ཏ། སུ་མ་རུ། ར་ཏ་ན། ས་ག་ར་ས་ན་ནི་ཙ་ཡ། ཨཱ་བྷཱི་
ཏ་ནི། ཨ་སམ་བྷི། ཏ་ནི། ཨ་བི་བ་རེ། བཛྲ་སན་ནི། ནིར་བེ་ཤ་ནི། ཨ་ཀྵ་བྷ་ནི། ཨ་སང་ཀྷོ་བྷི་ནི། ཨ་ཀྴ་ཡ། ས་བྱ་ཡི། ཀྴ་ཡ་ཨ་པ་རྱན་ད་ཏེ། ཨ་ཀྴི་ན། ཀྴ་ཡཱན་ཏ། སན་ཏྲི་ཤེ། 
ཨ་པ་རི་ཀྴ་ཡེ། ཨ་བྷི་ཀྴུ་བྷི་ནི། ཨ་བྷི་ག་ལ། ཨ་བྷི་ག་ལ། ད་ཉཱ་ན་ཧ་ར་ཎི། དཀོད་པ་མཐའ་ཡས་འདི་ནི་ཚིག་མངོན་པར་སྒྲུབ་པའི་གཞི་ཡིན་ཏེ། འདི་ལ་སློབ་
པའི་བྱང་ཆུབ་སེམས་དཔའ་ནི། ཤེས་རབ་རྒྱ་མཚོ་ལྟ་བུ་མི་འཁྲུགས་པ་འཕེལ་བར་འགྱུར་ཞིང༌། རྣམ་པར་ལྟ་བ་ཆེན་པོས་ལྟ་བར་ཡང་འགྱུར་རོ།། ཇི་ལྟར་ལྟ་བར་
འགྱུར་ཞེ་ན། བདག་གི་སེམས་ཅན་ཐམས་ཅད་ལ་བྱམས་པ་མཐའ་ཡས་པས་ཁྱབ་པར་བྱས་ནས། སེམས་ཅན་རྣམས་དབུགས་དབྱུང་བར་བྱའོ། །བདག་གིས་ཁྱེད་
ལ་སྨན་ཆེན་པོ་རབ་ཏུ་སྦྱར་ཞིང་། དེས་མ་རིག་པའི་མུན་པའི་རབ་རིབ་བསྩལ་བར་བྱའོ། །བདག་གིས་ཁྱེད་ཐོག་མ་དང་ཐ་མ་མེད་པའི་འཁོར་བ་ན་སྡུག་བསྔལ་དང་། །
ཡིད་མི་བདེ་བ་དང་། མྱ་ངན་གྱི་ཟུག་རྔུ་གསལ་བར་བྱའོ།། བདག་གིས་ཁྱེད་སྲེད་པའི་འཆིང་བ་ལས་དགྲོལ་བར་བྱའོ། བདག་གིས་ཁྱེད་འཁོར་པའི་འོདམ་ལས་བསྒྲལ་ཞིང་