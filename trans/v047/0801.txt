༄༅། །པ་གང། །ལག་པའི་ནོངས་པ་དང༌། གཞན་ལ་ཡང་ལས་ཀྱི་སྒྲིབ་པ་གང་ཅི་མངོན་པར་འདུས་བགྱིས་པ་རྣམས་བདག་ཅག་གིས་བཤགས་སོ།།
བཅོམ་ལྡན་འདས་དེང་སླན་ཅད་བདག་ཅག་འདི་རྣམས་ཀྱིས། དེ་བཞིན་གཤེགས་པའི་སྤྱན་སྔར་ཡིད་དམ་འདི་ལྟ་བུ་བཅའ་བར་བགྱིའོ། །བཅོམ་ལྡན་འདས་གལ་ཏེ།
བདག་ཅག་གིས་དེང་སླན་ཅད་བྱང་ཆུབ་སེམས་དཔའི་ཐེག་པ་པའི་གང་ཟག་གི་ལྟུང་བ་མད་པའམ། མད་པ་མ་ལགས་པ་ཡང་རུང་སྟེ། གླེངས་ན་བདག་ཅག་གིས་
དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ལ་སླུས་པར་འགྱུར་རོ། །བཅོམ་ལྡན་འདས་གལ་ཏེ། བདག་ཅག་གིས་དེང་སླན་ཅད་
བྱང་ཆུབ་སེམས་དཔའི་ཐེག་པ་པའི་གང་ཟག་ལ་བསྙས་སམ། དེ་ལ་མི་བསྙན་པ་བརྗོད་ན། བདག་ཅག་གི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་
སངས་རྒྱས་ལ་བསླུས་པར་འགྱུར་རོ། །བཅོམ་ལྡན་འདས་གལ་ཏེ། བདག་ཅག་གིས་དེང་སླན་ཅད་བྱང་ཆུབ་སེམས་དཔའི་ཐེག་པ་པའི་གང་ཟག་ཁྱིམ་པ་འམ།
རབ་ཏུ་བྱུང་བ་ཡང་རུང་སྟེ། འདོད་པའི་ཡོན་ཏན་ལྔ་ལ་རྩེ་ཞིང་ཡོངས་སུ་སྤྱོད་པ་མཐོང་ན། མ་དད་པ་བགྱིད་པས་མ་གུས་པ་སྐྱེད་དམ། དེ་ལ་སྟོན་པར་འདུ་ཤེས་
མ་བསྐྱེད་ན། བདག་ཅག་གིས་དེ་བཞིན་གཤེགས་པ་ལ་བསླུས་པར་འགྱུར་རོ། །བཅོམ་ལྡན་འདས་གལ་ཏེ། བདག་ཅག་གིས་དེང་སླན་ཅད་མཛའ་བཤེས་ཀྱི་ཁྱིམ་དང་།