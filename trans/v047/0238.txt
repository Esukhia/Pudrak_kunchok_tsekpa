ཡེ་ཤེས་བསམ་གྱིས་མི་ཁྱབ་པ་བསྟན་པ་ཡང་ཁོང་དུ་ཆུད་པར་འགྱུར། དགོངས་པ་བཤད་པ་ལ་ཡང་འཇུག་པ་འགྱུར་རོ།། དེ་དག་གིས་ནི་ཆོས་
ཐམས་ཅད་ཤེས་པར་འགྱུར་ཏེ། བྱང་ཆུབ་དང་མཚམས་མེད་པ་ཡང་མཉམཔར་རྟོགས་ལ། བྱང་ཆུབ་ཀྱང་རྗེས་སུ་རྟོགས་པ་འགྱུར་རོ།། དེ་དག་གིས་
ནི་མཚམས་མེད་པ་བསམ་གྱིས་མི་ཁྱབ་པས་བྱང་ཆུབ་བསམ་གྱིས་མི་ཁྱབ་དང་། མཚམས་མེད་པ་རྣམས་པར་མི་རྟོགས་པས་བྱང་ཆུབ་རྣམ་པར་མི་རྟོག་
བར་ལང་ཁོང་དུ་ཆུད་པར་འགྱུར་རོ།། དེ་དག་གིས་བྱང་ཆུབ་དང་མཚམས་མེད་པ་གཉི་ག་དམིགས་སུ་མེད་པས།། མཚམས་མེད་པ་དང་མི་མཐུན་པར་ཡང་མི་བྱེད།
བྱང་ཆུབ་དང་མཐུན་པར་ཡང་མ་བྱེད་དེ། མཚམས་མེད་པ་ཡང་མི་བྱེད་མི་འཇིག །བྱང་ཆུབ་ཀྱང་མི་འཇིག། གང་དག་དོན་གྱི་རྣམ་གངས་བསྟན་པ་འདི་ལ་ཡོངས་
སུ་སྦྱང་བ་བྱས་པ་དེ་དག་ནི་ལས་དང་། རྣམ་པར་སྨིན་པ་ལ་མངོན་པར་ཞེན་པར་མི་འགྱུར། རློམ་པར་མི་འགྱུར། །དེ་དག་ནི་ལས་དང་རྣམ་པར་སྨིན་
བ་མེད་ཅང་མཉམ་པ་ཉིད་དང་ཤེས་ཏེ། ལས་དང་རྣམ་པར་སྨིན་པ་ནི་མཉམ་པ་ཡིན་གྱི་མི་མཉམ་པ་མ་ཡིན་ནོ། །དེ་དག་ནི་ལས་དང་རྣམ་པར་སྨིན་མི་དམིགས།
མི་རློམ་པར་ཞེན་པར་མ་བྱེད་དོ། །དེ་ཅིའི་ཕྱརེ་ཞེ་ན། དེ་དག་གིས་ལས་ཀྱི་སྒྲིབ་པ་དང་། ཉོན་མོངས་པའི་སྒྲུབ་པའི་རྒྱུ་ཀུན་ནས་མི་ལྡང་བར་བསླབས་བའི་ཕྱིར་རོ། །