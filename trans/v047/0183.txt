༄༅། །རྒྱུག་། རྗེས་རྒྱུག་གོ །ཀྱེ་མ་སེམས་ཅན་འདི་དག་ནི་ཉིད་མི་ཤེས་ཤིང་ཡང་དག་པ་མ་ཡིན་པས་། ཕྱིན་ཅི་ལོག་ཏུ་གྱུར་པ། སེམས་ཅན་མེད་པར་སེམས་ཅན་དུ་འདུ་ཤེས་པ་
ལ་ཆགས་ཏེ། སེམས་ཅན་དུ་འདུ་ཤེས་པའི་འཆིང་བས་བཅིངས་བ་ཡིན་ནོ། ཀྱེ་མ་སེམས་ཅན་འདི་དག་ཆོས་རྣམས་རབ་ཏུ་མི་ཤེས་པས་། འཇིག་པ་དང༌། རྣམ་པར་འཇིག་པ་དང་། རབ་ཏུ་
འཇིག་པའི་ཚེ་རྗེས་སུ་སོང་པ་སྟེ། ཡང་དག་པའི་མ་ཡིན་པའི་ཕྱིར་རྒོལ་བ་དང་། གཡུལ་འགྱེད་པ་མུན་པའི་རྗེས་སུ་སོང་བ་ཡིན་ཡང་གང་དུ་ཡང་སོང་བ་མེད་། གང་ནས་ཀྱང་འོང་བ་མེད་དོ །
ཀྱེ་མའོ་སེམས་ཅན་ཅན་འདི་དག་ནི་ཀུན་ཏུ་ཆགས་པ་ལ་ཞེན་པ། ཀུན་ཏུ་ཆགས་པའི་འཆིང་བས་བཅིངས་པ་སྟེ། ཐར་པ་རབ་ཏུ་མི་ཤེས་པ་ཡིན་པས་བདག་གིས་སེམས་ཅན་རྣམས་ལ་
ཕན་གདགས་པ་དང་། རྗེས་སུ་གཟུང་བའི་ཕྱིར་ཆོས་ཀྱི་ཚུལ་འདི་བསྟན་པར་བྱ་གོར་མ་ཆག་སྙམ་མོ། བཀོད་པ་མཐའ་ཡས་བྱང་ཆུབ་སེམས་དཔའ་ཆོས་རྣམས་དེ་ལྟར་རབ་ཏུ་
རྣམ་པར་འབྱེདན། མྱུར་ཏུ་ཆོས་རྣམས་ལ་སྣང་བ་ཆེན་པོ་ཡང་ཐོབ་པར་འགྱུར། སྒོ་ཡོངས་སུ་དག་པ་ཡང་རྗེས་སུ་འཐོབ་པར་འགྱུར་། སོ་སོར་ཡང་དག་པར་རིགས་པ་ཡང་ཀུན་ཏུ་
འཛིན་པར་འགྱུར་ །བཟོད་པ་ཆེན་པོ་སྣང་བར་བྱ་བ་ལ་ཡང་བརྩོན་པར་འགྱུར། བྱམས་པ་ཆེན་པོ་དང༌། སྙིང་རྗེ་ཆེན་པོ་ཡང་འཛིན་པར་འགྱུར། དགོངས་བ་བསྟན་པ་ལ་ཡང་
མཁས་པར་འགྱུར། ཚིག་གི་རྣམ་གྲངས་ཀུན་ཤེས་པར་འགྱུར། ཚིག་ཚད་མེད་པ་ཡང་ཤེས་པར་འགྱུར་། སྔོན་གྱི་གནས་ཀྱང་རྗེས་སུ་དྲན་པར་འགྱུར་། ཕན་ཡོན་ཡང་ཀུན་