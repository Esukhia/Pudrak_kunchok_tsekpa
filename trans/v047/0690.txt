སྤྱོད་རྟོགས་པ། །དེ་དག་སྨོན་པ་ཡིན་བར་ཤེས་པར་བྱ། །སེམས་ཅན་སྤྱོད་པ་བསམ་ཡས་སེམས་མེད་པ། །གང་ཞིག་རྩྭ་ཡིས་རྒྱ་མཚོ་གཏིང་དཔོག་བཞིན། །
གང་ཟག་མཚོ་བར་འདོད་པས་ལྕགས་བཞུན་གྱི། །རྒྱ་མཚོ་ཆེན་པོ་འཐུང་བར་བྱེད་བླ་ཡི། །བྱང་ཆུབ་སེམས་དཔའ་ཐ་བ་མི་བསྐྱེད་དེ། །དེ་ཡི་སྡུག་བསྔལ་
དེ་ལ{ས}་གྲངས་ཀྱང་མེད། །འགའ་ཞིག་ལས་ཀྱི་སྒྲིབས་པར་གྱུར་པའམ། །ཡང་ན་བདུད་ཀྱིས་ཀུན་ཏུ་དཀྲུགས་གྱུར་པ། །དེ་ལ་གང་ཟག་ཕལ་པ་བདེ་འདོད་པ། །
སུས་ཀྱང་ཁོང་ཁྲོ་བར་ནི་མི་བྱའོ། །མདོག་ངན་གླེན་ནམ་ཡང་ན་རྙེད་མེད་དམ། །བསྙས་ཤིང་སྨད་པར་བྱ་བ་ཡིན་ན་ཡང་། །མི་ཡི་ཁམས་དང་སྤྱོད་པ་ཤེས་
དཀའ་བས། །དེ་ལ་གྱ་ཙོམ་སྐྱོན་ནི་གདགས་མི་བྱ། །ཤ་རིའི་བུ་དབེན་འདུག་སྟེ་སྒོམ་པ་ན། དེས་ནི་སེམས་ཀྱི་སྐད་ཅིག་ལྔ་བཅུ་རྟོགས། །སྟོན་པས་སྐད་ཅིག་
གཅིག་ལ་ཚད་མེད་སེམས། །མཁྱེན་པས་དེ་ལ་སོམ་ཉི་མ་བྱེད་གསུངས། །དགྲ་བཅོམ་ཀུན་ཀྱིས་རང་མཁས་མི་ཤེས་ན། །སེམས་ཅན་སྤྱོད་པ་ཤེས་པས་
སྨོས་ཅི་དགོས། །ངས་ནི་སྐད་ཅིག་ཙམ་གྱིས་གཞན་ཤེས་པས། །གང་ཟག་དེ་ལ་བརྙས་པར་མ་བྱེད་ཅིག །འདོད་ཆགས་བྲལ་བས་གོས་དམར་བླངས་ནས་ནི། །
གྱོན་པར་བྱེད་ཅིང་དེ་བཞིན་མྱུར་དུ་ནི། །སྐད་ཅིག་འཇིག་པར་འགྱུར་བ་ངས་མཐོང་བས། །སུ་ཞིག་ངེས་བདེན་འགའ་ཞིག་སྨྲ་བར་བྱེད། །མ་སྐྱེས་དགྲ་ཡིས་ཕ་ནི་