ཡིན་སྟེ། འདི་ལྟར་ཚིག་ཐམས་ཅད་ནི་བརྗོད་དུ་མེད་པ་ཡིན་ནོ། གང་གིས་ཚིག་བརྗོད་པར་བྱེད་དེ་ཡང་ཕྱོགས་བཅུར་མི་དམིགས་ཏེ། གང་གིས་བརྗོད་པ་དང་། གང་ལ་བརྗོད་པ་དང་། གང་བརྗོད་
པ་དང། ཅེས་བརྗོད་པ་དང༌། ཇི་ལྟར་བརྗོད་པ་དེ་དག་ཐམས་ཅད་ཡོད་པ་མ་ཡིན་ནོ། གང་ཡོད་པ་མ་མི་ཡིན་པ་དེ་ལ་ནི་མེད་པའི་དོན་ཏུ་རློམ་པར་ཡང་མི་བྱ། སྤྲོས་པར་ཡང་མི་བྱ་སྟེ། ཚིག་ཐམས་
ཅད་ནི་རློམ་སེམས་མེད་པའི་ཚིག །སྤྲོས་པ་མེད་པའི་ཚིག་ཡིན་ནོ།། དེའི་ཕྱིར་རྣལ་འབྱོར་པ་ཚིག་དེ་དག་ཐམས་ཅད་ཡོངས་སུ་ཚོལ་ཞིང་རྣམ་པར་རྟོག་ན། འདོད་ཆགས་དང་བྲལ་བ་དང་།
འགོག་པ་དང༌། མྱ་ངན་ལས་འདའ་བར་འགྱུར་ཏེ། མྱ་ངན་ལས་འདའ་བ་ནི་ཚིགས་དེ་དང་ཐ་དད་པ་མ་ཡིན་ནོ། ཚིག་དེ་ཉིད་ཀྱང་བརྗོད་དུ་མེད་པ་ཡིན་ཏེ། འདི་ལྟར་ཚིག་ཀྱང་གཞན་
ངག་ཀྱང་གཞན་ལ། ངག་གང་གིས་སྟོན་པའི་ངག་དེ་ནི་དབང་མེད་པ་གསོབ་འདྲིད་པ་སྟེ། སླུ་བའི་ཆོས་ཅན་ཡིན་ནོ། ཚིག་རྣམ་པར་དག་པ་བསྟན་པ་ལ་མཁས་པར་བྱ་བའི་ཕྱིར །གདགས་
པ་མེད་པས་ཚིག་རྣམ་པར་རིག་པར་བྱེད་དེ། གང་འདོགས་པ་མེད་པ་དེ་ནི་འདོགས་པ་ཡིན་ནོ། གང་འདོགས་པ་དེ་ནི་ཚིག་ཐ་དད་པ་ཡིན་ནོ། གང་ཚིག་ཐ་དད་པ་དེ་ནི་རྣམ་པར་མི་
རྟོག་པའོ།། གང་རྣམ་པར་མི་རྟོག་པ་དེ་ནི་རྟོག་པ་སྤངས་ཤིང་། ཆོས་ཉིད་འདིའི་ནང་དུ་ཡང་དག་པར་འདུ་བ་ཡིན་ནོ། དེ་ནི་རྣམ་པར་དཔྱོད་པ་མེད་པར་བྱ་བའི་ཕྱིར། གང་ལ་ཡང་ཐ་སྙད་
ཀྱི་སྤྱོད་པ་ཀུན་ཏུ་མི་སྤྱོད་དེ་། འདི་ལྟར་དེ་མི་སྤྱོད་རྣམ་པར་མི་སྤྱོད་། ཡང་དག་པར་མི་སྤྱོད་ཉེ་བར་མི་སྤྱོད་དོ། གང་དག་དེ་ལྟར་གནས་པ་དེ་དག་ནི་། དེ་བཞིན་གཤེགས་པས་དེ་