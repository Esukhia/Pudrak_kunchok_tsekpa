༄༅། །ལྟར་མཛའ་བཤེས་ཀྱི་ཁྱིམ་དང་། སློངས་མོ་སྟེར་པའི་ཁྱིམ་ལ་རྟེན་ཅིང་ཇི་ལྟར་བདག་ལ་དད་ཅིང་བཀུར་སྟི་བྱེད་པར་འགྱུར་སྙམ་པའི་སེམས་དེ་ལྟ་བུས་
ཆོས་ཀྱི་སྦྱིན་པ་སྦྱིན་པར་བྱེད་དེ། དེ་དག་གིས་ཟང་ཟིང་མེད་པའི་ཆོས་ཀྱི་སྦྱིན་པ་བོར་ནས། གོས་དང་། ཟས་དང་། མལ་ཆ་དང། སྟན་དང་། ནད་ཀྱི་གསོས་སྨན་
དང༌། ཡོ་བྱད་ཀྱི་ཕྱིར་གཞན་དག་ལ་ཆོས་སྟོན་པར་འགྱུར་རོ། །བྱམས་པ་འདི་ལྟ་སྟེ་དཔེར་ན། མི་ལ་ལ་ཞིག་ལ་ཁྱི་རོ་འམ། མི་རོ་འམ། སྤྲིའུའི་རོ་ཡང་རུང་སྟེ།
ཤི་བ་རུལ་བ་བམ་པོ་ཞིག་མགུལ་བར་བཏགས་ན། གཙང་སྒྲ་འདོད་པའི་ཕྱིར་ངོ་ཚ་ཞིང་མི་དགའ་ལ་ཡོངས་སུ་སྤང་བར་བྱེད་དོ། །དེ་བཞིན་དུ་དག་ཟང་ཟིང་མེད་པའི་ཆོས་
ཀྱི་སྦྱིན་པས་ངོ་ཚ་ཞིང་མི་དགའ་བར་བྱེད་དེ། གནོག་མེད་པར་ཤེས་ནས་སྐྱོ་སྟེ་འདོར་ཞིང་འགྲོ་བར་འགྱུར་རོ། །གང་གི་ཕྱིར་བདག་ཅག་ལ་གོས་དང་ཟས་ཀྱི་སྦྱིན་པར་
སེམས་པས་ན། བདག་ཅག་གི་ཆོས་ཀྱི་སྦྱིན་པ་ནི་དོན་མེད་པ་ཡིན་ཏེ། བདག་ཅག་ནི་འདི་ན་དོན་མེད་པར་མི་དགའ་ཞིང་འདུག་གོ་ཞེས་ཟེར་ནས། དེ་དག་ལུས་བརྒྱན་པ་
ཆེད་ཆེར་བྱ་བའི་ཕྱིར། སློབ་མ་སྡུད་པར་བྱེད་ཀྱི། སེམས་ཅན་བསྡུ་བ་ཆེད་ཆེར་བྱ་བའི་ཕྱིར་ནི་མ་ཡིན་ནོ། །དེ་དག་ལ་འདི་སྐད་དུ་བདག་ཅག་ནི་སྙིང་རྗེ་བས་འཁོར་སྡུད་
པར་བྱེད་ཀྱི་བདག་ཅག་ལ་ནི་བསྙེན་བསྐུར་བྱེད་པ་ཅི་ཡང་དགོས་པ་མེད་དོ། །བདག་ཅག་ནི་ཕན་པའི་དངོས་པོས་སེམས་ཅན་ཡོངས་སུ་སྨིན་པར་བྱ་བའི་ཕྱིར། གྲོང་དང་