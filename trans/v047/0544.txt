དེ་ལྟར་དེ་ལྟར་བདེ་བར་གྱུར་ཏེ། བཅོམ་ལྡན་འདས་ཡོངས་མྱ་ངན་ལས་འདས་ན། སླད་ཀྱི་ཅི་ཞིག་བགྱི་བར་འགྱུར། །བཅོམ་ལྡན་འདས་དེ་ལྟ་ལགས་པས། བྱང་ཆུབ་སེམས་
དཔས་འཁོར་བའི་བདེ་བའི་རོ་མྱང་བར་འཁོར་བ་སྤྱོད་ཡུལ་དུ་བགྱི་སྟེ། མྱ་ངན་ལས་འདས་པ་སྤྱོད་ཡུལ་དུ་མི་བགྱིའོ། བཅོམ་ལྡན་འདས་བྱང་ཆུབ་སེམས་དཔའ་འཁོར་
བའི་བདེ་བའི་མི་རོ་མ་མྱང་བར་སྤྱོད་ཡུལ་དུ་བགྱིད་ཅིང་། སེམས་ཅན་གྱི་དོན་ལ་བརྩོན་པ་ནི་སངས་རྒྱས་བཅོམ་མ་ལྡན་འདས་ཚད་མ་མཆིས་པ་མཐོང་བར་འགྱུར། ཆོས་ཚད་མ་མཆིས་
པར་འགྱུར་ཞིང་། སེམས་ཅན་ཚད་མ་མཆིས་པ་ཡོངས་སུ་སྨིན་པར་བགྱིད་དོ།། བཅོམ་ལྡན་འདས་བྱང་ཆུབ་སེམས་དཔའ་འཁོར་བ་སྤྱོད་ཡུལ་དུ་བགྱིད་པ་ནི། སེམས་ཅན་གྱི་སྤྱོད་
ཡུལ་དུ་གྱི་རྗེས་སུ་འཇུག་གོ །བཅོམ་ལྡན་འདས་བྱང་ཆུབ་སེམས་དཔའ་མྱ་ངན་ལས་འདས་པའི་སྤྱོད་ཡུལ་དུ་བསྒྱིད་པི་བཏང་སྙོམས་སུ་ལྟུང་ལགས་སོ། །བཅོམ་ལྡན་འདས་
གལ་ཏེ་བྱད་ཆུབ་སེམས་དཔའ་འཁོར་བའི་སྤྱོད་ཡུལ་གྱིས་སྐྲག་ནས། སྤྱོད་ཡུལ་མ་འགགས་པར་ལྷུང་སྟེ། སླད་ཀྱིས་སེམས་ཅན་གྱི་དོན་མི་བགྱིད། དེ་བཞིན་གཤེགས་པའི་སྤྱོད་
ཡུལ་ལ་གནས་པར་མ་འགྱུར་ཞིང་། སེམས་ཅན་ཐམས་ཅད་ཀྱི་ཉེ་བར་འཚོ་བར་མི་འགྱུར་ལགས་སོ།། དེའི་སྤྱོད་ཡུལ་མ་ལགས་པ་གང་ཞེ་ན། འདི་ལྟ་སྟེ། ཉན་ཐོས་
དང་རང་སངས་རྒྱས་ཀྱིས་འཚལ་ཞིང་སེམས་ཅན་ཡོངས་སུ་སྨིན་པར་བགྱིད་པ་ལ་གཡེལ་བ་ལགས་སོ། །དེ་ཅིའི་སླད་དུ་ཞེ་ན། བསམ་ལྡན་འདས་ཉན་ཐོས་རྣམས་ཀྱི་སྤྱོད་ཡུལ་