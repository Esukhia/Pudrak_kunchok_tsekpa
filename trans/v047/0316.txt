དྲན་ནོ།། དེ་ཚུན་ཆད་དེ་དག་ཐམས་ཅད་ཤི་འཕོས་ཏེ། ཤི་བའི་དུས་བྱས་ནས་ཀྱང་། བདེ་འགྲོ་མཐོ་རིས་ཀྱི་འཇིག་རྟེན་དུ་སུམ་བཅུ་བརྩ་གསུམ་གྱི་ལྷ་རྣམས་
དང་བསྐལ་བ་མཉམ་པར་སྐྱེས་ཏེ། དེ་དག་ཡང་ལྷའི་དབང་པོ་རྒྱ༌བྱིན་དེས་ཆེས་ཀྱི་གཏམ་གྱིས་ཡང་དགའ་བར་བྱས། ཡང་དག་པར་འཛིན་ཏུ་བཅུག། ཡང་དག
པར་བཟེང་བསྟོད་ནས། དེ་ལ་ཁ་ཅིག་གིས་ནི་བླ་ན་མེད་པ་ཡང་དག་པར་རྫོགས་པར་བྱང་ཆུབ་ཏུ་སེམས་བསྐྱེད་དོ། ཁ་ཅིག་གི་ནི་ཆོས་རྣམས་ལ་ཆོས་ཀྱི་མིག་རྡུལ་
མེད་ཅིང་དྲི་མ་དང་བྲལ་བར་དག་གོ། ཞི་བའི་བློ་གྲོས་འདི་ནི་བྱང་ཆུབ་སེམས་དཔའི་ལུས་ཀྱི་གསང་བ་དང་། ལུས་ཀྱི་ལས་ཡོངས་སུ་དག་པ་སྟེ། དེ་ལྟར་ལུས་ཅིག་ཡོངས་
སུ་བཏང་བས་ན། སེམས་ཅན་ཚད་མེད་གྲངས་མེད་པ་དག་ཡོངས་སྨིན་བར་བྱས་སོ།། གཞན་ཡང་གསང་བའི་བདག་པོ་ལག་ན་རྡོ་རྗེ། བྱང་ཆུབ་སེམས་དཔའ་ཞི་
བའི་བློ་གྲོས་ལ་འདི་སྐད་ཅེས་སྨྲས་སོ།། ཞི་བའི་བློ་གྲོས་བྱང་ཆུབ་སེམས་དཔའི་ལུས་ནི་མི་ཤིགས་པས་སྲ་བ། བརྟན་པ། འཆི་འཕོ་མེད་པ། རྫུས་ཏེ་སྐྱེ་བ་སྟེ། ལུས་
དེ་ནི་འཇིག་རྟེན་པས་འདུལ་བའི་སེམས་ཅན་རྣམས་འདུལ་བའི་དབང་གིས་ཕྱིར་འཇིག་གོ། ལུས་མི་འཇིག་པས་འདུལ་བའི་སེམས་ཅན་རྣམས་འདུལ་བའི་དབང་གི་ཕྱིར་
ཐམས་ཅད་དུ་མི་འཇིག་སྟེ། མེས་མི་ཚིག་མཚོན་གྱིས་མི་ཚུགས་ཤིང༌། དངོས་རྡོ་རྗེ་ལ་སྲ་ཞིང་བརྟན་ཏེ་མ་ཤིགས་པའོ།། ཞི་བའི་བློ་གྲོས་དེ་ལྟར་བྱང་ཆུབ་སེམས་དཔའ་ནི་