དང་དགེ་འདུན་གྱི་བསྔགས་པ་བརྗོད་པ་ཁོ་མོས་ཐོས་སོ། །དེ་ནས་ལྷའི་བུ་དེ་དག་གི་{ས་}ནང་ནས་གང་གིས་སྔོན་དེ་བཞིན་གཤེགས་པ{ར}་མཐོང་བ་གཅིག་པུ་དེ་ལ། ལྷའི་བུ་
རྣམས་ཀྱིས་དྲིས་པ་གྲོགས་པོ་དག་ད་བཞིན་གཤེགས་པ་ནི་ཅི་འདྲ་ཞིག། དེ་ནི་ཅི་ལྟར་ཤེས་པར་བྱ། དེ་ནས་ལྷའི་བུ་དེས་ཁོ་མོས་བསམ་པ་ཤེས་ནས། ལྷའི་བུ་དེ་དག་
ཀྱང་དད་པ་སྐྱེད་པའི་ཕྱིར་ཚིགས་སུ་བཅད་པ་འདི་དག་སྨྲས་སོ། །དེའི་དབུ་སྐྲ་དྲི་མེད་སྣུམ་ཞིང་མཛེས། །གཙང་འཇམ་གཡས་སུ་འཁྱིལ་བའི་ལྕང་ཅན། ཞལ་མདོག་
པད་མ་འདབ་མ་རྒྱས་པ་འདྲ། །ཟླ་བ་མཚན་མོ་ནམས་མཁར་མཛེས་པ་བཞིན། །དེའི་མཛོད་བུ་ཁ་བ་ཤེལ་མདོག་བཟང་།། སྨིན་འཚམས་བར་ནས་འཁྱིལ་ཅིང་ཤིན་ཏུ་
མཛེས། །དེའིས་འཁོར་རྣམས་ཟིལ་ཀྱིས་གནན་ཏེ་འདུག། རྒྱལ་བའི་ཞལ་ཡང་ཤིན་ཏུ་མཛེས་པར་བྱེད།། མི་དབང་སྤྱན་འཛེས་འགྲམ་པ་སེང་གེའི་འདྲ།། སེམས་སྟོབས་
མི་ཞུམ་ཚེམས་མཉམ་ཐག་ཀྱང་བཟང་། །དེའི་ལྗགས་ཆེ་ཞལ་གྱི་དཀྱིལ་འཁོར་ཁེབས། དེའི་ཞལ་ནི་དྲི་མེད་རྣམ་པར་མཛེས། །དེའི་གསུང་ནི་ཕན་ཞིང་སྙན་ལ་རན། །
ཚིག་རྩུབས་སྤངས་ཞིང་མི་འབྱེད་སྡིག་པ་མེད། །སྐྱེ་བོ་དཔག་ཏུ་མེད་པ་དང་མཛད་ཅིང་། །འགྲོ་ལ་ཕན་ཕྱིར་རྒྱལ་བ་གསུང་དབྱངས་སྒྲོགས། །དེའི་མགུར་ནི་དུང་དང་
མཚུངས་ཤིང་འདྲ། །དེའི་མི་དབང་ཕྱག་གི་སོར་མོ་རིང་། །དེའི་ཕྱག་ནི་གླང་ཆེན་སྣ་དང་འདྲ། །བྲང་ཡང་དྲི་མེད་ལྟེ་བ་གཞོལ་ཞིང་ཟབ། །རྟ་མཆོག་ལྟ་བུར་འདོམས་ཀྱི་