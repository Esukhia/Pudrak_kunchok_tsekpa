༄༅། །བྱེད་ན། དེ་ནི་ཤིན་ཏུ་ལྷག་པའི་ང་རྒྱལ་མེད་པ་ཡིན་ནོ། །དེ་ནས་བཅོམ་ལྡན་འདས་བསམ་གྱིས་མི་ཁྱབ་པ་འདི་ཉིད་རྒྱ་ཆེར་སྟོན་ཅིང་། དེའི་ཚེ་
ཚིགས་སུ་བཅད་པ་འདི་དག་བཀའ་སྩལ་ཏོ། །གང་དག་བསམ་ཡས་ཐམས་ཅད་བྱུང་མིན་པས། །དངོས་དང་དངོས་མེད་ཤེས་པ་རྣམ་པར་ཤིག །བྱིས་པ་གང་དག་
སེམས་ཀྱི་དབང་སོང་བ། དེ་དག་སྲིད་པ་བྱེ་བ་བརྒྱར་སྡུག་བསྔལ་བ། དགེ་སློང་གང་དག་བསམ་ཡས་ཡོད་མིན་བའི། སངས་རྒྱས་མི་མཆོག་དེ་སེམས་ཚུལ་གཞན་མིན། རྟོག་པའི་
དབང་གིས་སངས་རྒྱས་རྣམ་པར་བརྟགས། རྟོག་པ་དེ་ཡང་ནམ་ཡང་བྱུང་མ་ཡིན། གང་དག་ཆོས་རྣམས་སྟོང་ལ་སེམས་མེད་པའི། བྱིས་པ་དེ་དག་ལམ་ངན་བཞུགས་
པ་ཡིན། ཆོས་རྣམས་སྟོང་པ་ཡི་གེས་བརྗོད་པ་ནི། དེ་དག་ཡི་གེ་མེད་པར་ཡི་གེས་བསྟན། གང་དག་ཞི་ཞིང་རབ་ཞི་ཆོས་སེམས་པའི། །སེམས་པ་དེ་ཡང་ནམ་ཡང་བྱུང་མ་
ཡིན། སྤྲོས་ཀུན་སེམས་ཀྱི་རྣམ་པར་རྟོག་ཡིན་ཏེ། དེ་ཕྱིར་ཆོས་རྣམས་བསམ་ཡས་རྟོགས་པར་གྱིས། ཆོས་འདི་ཐམས་ཅད་སེམས་མེད་སེམས་མེད་པ། །
ཇི་སྲིད་མི་སེམས་དེ་སྲིད་སྟོང་པ་ནི། མི་གང་སྟོང་སེམས་པར་བྱེད་འདོད་པ། བསམ་ཡས་ཀུན་ལ་ཕྱིར་ཞིང་སེམས་པ་ཡིན། མིག་ནི་ཐམས་ཅད་ལྡན་ན་མཐོང་
གྱུར་ཏེ། མིག་གིས་གཟུགས་རྣམས་མཐོང་བ་གང་ཡིན་པ་འང་། མཚན་མོའི་རྐྱེན་རྣམས་མེད་ན་མཐོང་མི་འགྱུར། དེ་ཕྱིར་ལྡན་དང་བྲལ་བ་རྣམ་རྟོག་