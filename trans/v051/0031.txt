༄༅། །པོ་དེ་ཀུན་མ་སྐྱེས་ཡང་དག་པ་མིན། ཕྱིན་ཅི་ལོགས་གིས་དེ་ཀུན་མཐོང་བར་ཟད། གལ་ཏེ་དངོས་པོའི་ངོ་བོ་ཡང་དག་ན། དངོས་ཐམས་ཅད་དུ་ནི་ཟད་མི་
འགྱུར། དེ་ཕྱིར་ཤིན་ཏུ་མ་སྐྱེས་ཡང་དག་མིན། དེ་དག་སྐྱེ་མེད་ཟད་ལ་གནས་པ་མེད། དེས་ན་ལྟར་མེད་དོ་བོ་དེ་དག་སྣང་། རྣམ་པར་བལྟས་ན་གནས་པ་ཡོད་མ་ཡིན། ཅི་ལྟར་བཟང་
པོས་རྒྱལ་བ་མཐོང་བ་དང་། ཅི་ལྟར་ཕྱོགསུ་མངོན་སྤྲུལ་རབ་མཐོང་བ། གཞན་ཕུང་པོ་རྒྱ་ཆེན་རྟེན་སྟོབས་དང་། ཕུང་བོ་ལྔ་པོ་འང་དེ་དང་འདྲ་བར་ལྟོས། ཆོས་རྣམས་ཐམས་ཅད་རང་
བཞིན་མེད་པ་སྟེ། སེམས་ཅན་དང་ནི་སངས་རྒྱས་མཚན་ཉིད་མེད། མཚན་ཉིད་མེད་ལ་མཚན་དུ་འདོད་པ་དེ། སངས་རྒྱས་ལས་ནི་ཤིན་དུ་རིང་བར་འགྱུར། ཆོས་ཡོད་མ་ཡིན་
ཀུན་ཏུ་རྟོག་པས་སླང་། དངོས་པོ་མེད་པར་ཡང་ནི་བརྟེན་ནས་ཤེས། བྱེད་པ་མེད་ཅིང་བྱེད་པ་པོ་ལས་འདས། མིང་དུ་འཛིན་པས་སྟོང་པར་རབ་ཏུ་སྟོན། གང་གིས་རྒྱུ་དང་
བྱེད་པ་རྐྱེན་མིན་ཤེས། དེས་ནི་ཆགས་བྲལ་གྱུར་པའི་ཆོས་ཀྱང་ཤེས། །འདོད་ཆགས་བྲལ་བའི་ཆོས་ནི་ཤེས་གྱུར་ན། དེས་ནི་རྣམ་དག་གིས་སངས་རྒྱས་མཐོང་། ཡང་དེའི་
ཚེ་ཚིགས་སུ་བཅད་པ་དག་བརྗོད་དེ་བསྟན་པ་ན། །སྒྱུ་མ་མཁན་བཟང་པོ་ཆོས་ལ་ངེས་པར་རྟོག་པ་དང་། མཐུན་པའི་བཟོད་པ་ཆུང་དུ་སྐྱེས་སོ། སྲོག་ཆགས་ལྔ་སྟོང་ནི་བླ་ན་མེད་པ་
ཡང་དག་པར་རྫོགས་པའི་བྱང་ཆུབ་ཀྱི་སེམས་སྔོན་མ་བསྐྱེད་པ་སྐྱེས་སོ། །བྱང་ཆུབ་སེམས་དཔའ་ཉིས་བརྒྱ་ནི་མི་སྐྱེ་བའི་ཆོས་ལ་བཟོད་པ་ཐོབ་པར་གྱུར་ཏོ། །དེ་ནས་ཡང་