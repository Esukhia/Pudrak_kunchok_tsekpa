ཅིའི་ཕྱིར་སེམས་དཔའ་ཆེན་པོ་ཞེས་བྱ། སྨྲས་པ་ལྷའི་བུ་བརྩམས་པ་ཆེན་པོ་ཉམས་འོག་ཏུ་ཆུད་པར་བྱེད་པ་དང་། ཡེ་ཤེས་ཆེན་པོ་ཡོངས་སུ་རྫོགས་པར་བྱེད་པས། སེམས་
དཔའ་ཆེན་པོ་ཞེས་བྱའོ། །སྨྲས་པ་འཇམ་དཔལ་ཅིའི་ཕྱིར་སེམས་ཅན་མཆོག་ཅེས་བྱ། སྨྲས་པ་ལྷའི་བུ་ཤེས་རབ་ཀྱིས་གཟུང་བ་མེད་པའི་ཆོས་ལ་འཇུག་པ་དང་། ཐབས་
ཀྱིས་ཆོས་ཐམས་ཅད་ཡང་དག །བར་བསྡུས་པས། དེའི་ཕྱིར་སེམས་ཅན་མཆོག་ཅེས་བྱའོ། །སྨྲས་པ་འཇམ་དཔལ་ཅིའི་ཕྱིར་སེམས་ཅན་དག་པ་ཞེས་བྱ། སྨྲས་པ་ལྷའི་
བུ་གང་ཉོན་མོངས་པའི་དྲི་མ་རྣམས་ལྷན་ཅིག་མ་གནས་ཤིང་སེམས་ཅན་ཐམས་ཅད་ཀྱི་ཉན་མོངས་པ་སྤངས་པའི་ཕྱིར་བརྩོན་འགྲུས་རྩོམ་པར་ཡང་བྱེད་པས་དེའི་ཕྱིར་
སེམས་ཅན་དག་པ་ཞེས་བྱའོ། །སྨྲས་པ་འཇམ་དཔལ་ཅིའི་ཕྱིར་སེམས་ཅན་རྣམ་པར་དག་པ་ཞེས་བྱ། སྨྲས་པ་ལྷའི་བུ་འདི་ལྟར་སེམས་ཅན་ཐམས་ཅད་ངེས་པར་
འབྱུང་བའི་ལམ་རྣམ་པར་སྤོང་བར་བྱེད་པས་སེམས་ཅན་རྣམ་པར་དག་པ་ཞེས་བྱའོ། །སྨྲས་པ་འཇམ་དཔལ་ཅིའི་ཕྱིར་འདྲིན་པ་ཞེས་བྱ། སྨྲས་པ་ལྷའི་བུ་འདི་ལྟར་
ཁམ་དེ་ལ་གནས་ནས། སེམས་ཅན་གྲངས་མེད་དབག་ཏུ་མེད་པ་དག་ཡོངས་སུ་སྨིན་པར་བྱེད་པས། དེའི་ཕྱིར་འདྲེན་པ་ཞེས་བྱའོ། །སྨྲས་པ་འཇམ་དཔལ་ཅིའི་ཕྱིར་
རྣམ་པར་འདྲེན་པ་ཞེས་བྱ། །སྨྲས་པ་ལྷའི་བུ་འདི་ལྟར་གདུལ་བའི་སེམས་ཅན་རྣམས་ཤིན་ཏུ་འདུལ་བ་ལ་རབ་ཏུ་འགོད་པར་བྱེད་པས་དེའི་ཕྱིར་རྣམ་པར་འདྲེན་པ་ཞེས་གྱུར།