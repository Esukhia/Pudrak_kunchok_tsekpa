རྒྱལ་གྱིས་གཏམ་བྱུང་བ་འདི་དང་། བྲམ་ཟེའ་ཚིག་ཐོས་ནས་མྱུར་བའི་ཚུལ་གྱིས་ཕྱོགས་དེར་ཕྱིན་ཏེ། དེས་ཉན་ཐོས་ཆེན་པོ་དེ་དག་དང་། བྱང་ཆུབ་སེམས་དཔའ་དེ་
དག་ལ་ཕྱག་བྱས་ནས། རང་གི་བུ་མི་ལ་འདི་སྐད་ཅེས་སྨྲས་སོ།། བུ་མོ་ཁྱོད་ན་རེ་ཁོ་མོ་ནམ་ཡང་རྨུགས་པ་དང་། གཉིད་ཀྱིས་ནོན་པར་གྱུར་ཏོ།། ནམ་ཡང་དགའ་བ་
དང་། རྩེ་བ་དང་ལྡན་པའི་སེམས་མ་བསྐྱེད་དོ་ཞེས་ཟེར་བ་དེ་ལྟར་ཁྱོད་བདེ་བ་དང་། ཡིད་བདེ་བ་ལ་བརྩོན་ནམ། འོན་ཏེ་འདི་ལྟར་ཡིད་བྱུང་བའི་ཚུལ་གྱིས་སྨྲ། དེ་ནས་རྒྱལ་པོ་
གསལ་རྒྱལ་གྱིས་རང་གི་བུ་མོ་ལ་ཚིགས་སུ་བཅད་དེ་སྨྲས་པ། ཁྱོད་ཀྱི་གཟུགས་བྱད་ལྷའི་བུ་མི་མཚུངས་ཞིང་འདྲ། །རྒྱན་རྣམས་ཀྱིས་ནི་ཆས་པ་ཆ་བྱེད་འཛིན། །ཅི་ལྟར་
ཁྱོད་ནི་ནམ་ཡང་གཉིད་ཀྱིས་མ་ནོན་པ། །ཅི་ལྟར་བུ་མོ་ཁྱོད་ནི་འདི་འདྲིའི་ཡིད་བྱུང་གྱུར། །ཁྱད་ཀྱི་རྒྱལ་སྲིང་རྒྱས་ཤིང་ཤིན་ཏུ་ལེགས་པར་འབྱོར། །མ་ནི་རྟག་ཏུ་ཁྱོད་ཀྱིས་
དབང་དུ་གྱུར་པ་ཡིན། །བུ་མོ་དགའ་བ་དེ་ལས་ཅི་འདྲ་གཞན་ཡོད་ན། །དེའི་ས་ཁྱོད་ཀྱི་ལུས་ནི་དགའ་བ་རྙེད་མ་གྱུར། སྡུག་ཅིངས་ཕངས་ལ་ཡིད་དུ་འོང་བ་སྟེ། སྐྱེ་བ་ཀུན་ལ་
དགའ་བ་སྐྱེད་ཡིན་ན། །ཡོན་ཏན་བརྒྱ་ཕྲག་དུ་མས་བརྒྱན་པ་ཁྱོད། །ཅིའི་ཕྱིར་ན་ཁྱིམ་འདིར་དགའ་བ་མེད། བུ་མོ་ཁྱོད་ཀྱིས་ཅི་ཞིག་ཐོས་གྱུར་ཅིག །ཅི་ཞིག་མཐོང་ན་འདི་ལྟར་
ཡིད་མི་བདེ། །ཡོངས་སུ་ཉམས་ཤིང་ཡིད་བྱུང་སེམས་སུ་གྱུར། །ཁྱོད་ནི་འདོད་པ་ཅི་འདྲ་བ་ལ་སྨྲོས།། དེ་ནས་བུ་མོ་དྲི་མ་མེད་ཀྱིས་བྱིན་བས།། རང་གི་ཕ་རྒྱལ་པོ་གསལ་རྒྱལ་