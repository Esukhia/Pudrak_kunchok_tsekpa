བཅོམ་ལྡན་འདས་དེ་དག་ཀྱིས་ར་བ་རུང་གི་བསྙེན་བཀུར་པ་དེ་དག་ལ་འདི་སྐད་ཅེས་བཀའ་སྩལ་ཏོ། །རིགས་ཀྱི་བུ་དག་འཇིག་རྟེན་གྱི་ཁམས་མི་མཛེད་ཅེས་བྱ་བ་ཡོད་དེ། །དེ་ན་དེ་བཞིན་
གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཤིག་ཀྱ་ཐུབ་པ་ཞེས་བྱ་བ། རིག་པ་དང་ཞབས་ལྡན་པ་བདེར་གཤེགས་པ་འཇིག་རྟེན་མཁྱེན་པ། སེས་བུ་
འདུལ་བའི་ཁ་ལོ་སྒྱུར་བ། བླ་ན་མེད་པ། ལྷ་དང་མི་རྣམས་ཀྱི་སྟོན་པ་སངས་རྒྱས་བཅོམ་ལྡན་འདས་བཞུགས་ཏེ། འཚོ་ཞིང་ཞེས་པ་དེ་སྙིགས་མ་ལྔ་དང་ལྡན་པའི་འཇིག་རྟེན་
གནས་པར་འདོད་ཆགས་དང་ཞེ་སྡང་། གཏི་མུག་གིས་གཟེར་བའི་སེམས་ཅན་མི་གུས་པ་དང་། དབང་པོ་རྟལ་བ། །དོ་ཚ་ཤེས་པ་དང་། ཁྲེལ་ཡོད་པའི་དང་བྲལ་བ་། ཉོན་
མོངས་པ་ཅན་གྱི་ལས་སྤྱོད་པ་དེ་ལྟ་བུའི་སེམས་ཅན་རྣམས་ཀྱི་སངས་རྒྱས་ཀྱི་ཞིང་དུ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པའི་སངས་རྒྱས་ཏེ་
ཆོས་སྟོན་ཏོ། །རིགས་ཀྱི་བུ་དག་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཤག་ཀྱ་ཐུབ་པའི་སངས་རྒྱས་ཀྱི་ཞིང་འཇིག་རྟེན་
གྱི་ཁམས་མི་མཛེད་དེ་ན། བྱང་ཆུབ་སེམས་དཔའ་འཇམ་དཔལ་གཞོན་ནུ་གྱུར་པ་མཐུ་ཆེ་བ། ཤེས་པ་ཆེ་བ། བརོན་འགྲུས་ཆེ་བ། བྱང་ཆུབ་སེམས་དཔའ་རྣམས་ཡང་
དག་པར་སྟོན་པར་བྱེད་པ། བྱང་ཆུབ་སེམས་དཔའ་རྣམས་ཡང་དག་པར་འཛིན་དུ་འཇུག་པ། བྱང་ཆུབ་སེམས་དཔའ་ལ་མླང་དག་དག་པར་གཟེང་བསྟོད་པ། བྱང་ཆུབ་སེམས་