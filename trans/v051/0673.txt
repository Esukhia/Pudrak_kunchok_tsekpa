༄༅། །བརྩོན་འགྲུས་དང་འཛིན་པས་ཡོངས་སུ་དག་པ་དང་། དྲན་པ་མི་གཡེངས་པས་ཡོངས་སུ་དག་པ་དང་། བསྟན་པ་དང་། རབ་ཏུ་བཤད་པས་ཡོངས་སུ་དག་
པ་དང་། བདག་ལ་མི་བསྟོད་ཅིང་གཞན་ལ་མི་སྨོད་པས་ཡོངས་སུ་དག་པ་དང་། ཚུལ་བཞིན་དུ་སོ་སོར་རྟོགས་པས་ཡོངས་སུ་དག་པ་དང་།
ཅི་ལྟར་ཐོས་པའི་ཆོས་བསྒྲུབ་པས་ཡོངས་སུ་དག་པ་སྟེ། གྲོགས་པོ་དག་དེ་ལྟར་རྣམ་པ་བརྒྱད་ཀྱིས་ཐོས་པ་ཡོངས་སུ་དག་གོ། །
གྲོགས་པོ་དག་དེ་ལྟར་རྣམ་པ་བརྒྱད་ཀྱིས་བསམ་གཏན་ཡོངས་སུ་དག་སྟེ། །འདི་ལྟ་སྟེ། །དགོན་པ་ལ་གནས་ཤིང་དབེན་པ་ལ་
དགའ་བས་ཡོངས་སུ་དག་པ་དང་། འདུ་འཛི་སྤོངས་བས་ཡོངས་སུ་དག་པ་དང་། ཡུལ་དང་མི་འདྲེ་བས་ཡོངས་སུ་དག་པ་
དང་། ལུས་དང་སེམས་ལས་སུ་རུངས་བས་ཡོངས་སུ་དག་པ་དང་། ཁ་ཟས་བསྙུངས་སྟེ་ལུས་འཚོ་བས་
ཡོངས་སུ་དག་པ་དང་། དམིགས་པ་ལ་འཇོག་པས་ཡོངས་སུ་དག་པ་དང་། སྒྲ་དང་མཚན་མ་ཐམས་ཅད་རྣམ་པར་འཇིག་བས་