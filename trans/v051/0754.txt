མན་ད་རའི་དྲི་དེའི་འོག་ཏུ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ནོར་བུ་དང་རིན་པོ་ཆེ་དང༌། གློག་དང་ཉི་ཟླ་ཐམས་ཅད་ཟིལ་ཀྱིས་གནོན་
པའི་འོད་ཅེས་བགྱི་བ་བྱུང་བར་གྱུར་ཏེ། །བཅོམ་ལྡན་འདས་བདག་གིས་དེ་བཞིན་གཤེགས་པ་དེའི་སྤྱན་སྔར་ཏིང་འཛིན་དེ་བསྒྲུབས་སོ། །བསྟན་པ་འདི་བཤད་པ་ན་འཁོར་དེ་
ལས་བྱང་ཆུབ་སེམས་དཔའ་ཁྲིས་ནི་ཏིང་འཛིན་དེ་བསྒྲུབས་སོ། །དེ་ནས་བཅོམ་ལྡན་འདས་ལ་གནས་བརྟན་ཤ་རིའི་བུས་འདི་སྐད་ཅེས་གསོལ་ཏོ། །བཅོམ་ལྡན་འདས་འདམ་
དཔལ་གཞོན་ནུར་གྱུར་པས་ཅི་ཙམ་དུ་ཏིང་ངེ་འཛིན་དེ་ལེགས་པར་བསྒྲབས་ཤིང་ཏིང་ངེ་འཛིན་དེ་བསྒྲུབ་པས་བདུད་སྡིག་ཅིན་འདི་དག་མི་རྣམ་པ་འདི་ལྟ་བུར་བགྱིད་པ་
དེ་ནི་ངོ་མཚར་ལགས་སོ། །དེ་སྐད་ཅེས་གསོལ་པ་དང་། །བཅོམ་ལྡན་འདས་ཀྱིས་ཚེ་དང་ལྡན་པ་ཤ་རི་བུ་ལ་འདི་སྐད་ཅེས་བཀའ་སྩལ་ཏོ། །ཤ་རིའི་བུ་ལ་འདི་དི་
སྙམ་དུ་སེམས། སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདི་འབབ་ཤིག་གི་བདུད་སྡིག་ཅན་འདི་དག་འདི་ལྟར་མི་སྡུག་པའི་རྣམ་པར་བྱས་སོ། སྙམ་ན། །
ཤ་རིའི་བུ་ཁྱོད་ཀྱིས་དེ་ལྟར་མི་ལྟའོ། །དེ་ཅིའི་ཕྱིར་ཞེ་ན། ཤ་རིའི་བུ་འདི་ལྟ་སྟེ། འཇམ་དཔལ་གཞོན་ནུར་གྱུར་པའི་བྱིན་ཀྱི་རླབས་ཀྱི་ཕྱོགས་བཅུ་ཀུན་ཀྱི་སངས་རྒྱས་ཀྱི་
ཞིང་གང་གའི་རླུང་གི་བྱེ་མ་སྙེད་དག་ན། །བདུད་སྡིག་ཅན་གང་དག་འཁོད་པ་དེ་དག་ཐམས་ཅད་ཀྱང་འདི་ལྟ་བུའི་གནས་སྐབས་སུ་གྱུར་པའི་ཕྱིར་རོ། །དེ་ནས་འཇམ་དཔ་ལ་