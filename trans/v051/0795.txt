༄༅། །རློམ་སེམས་སུ་བྱེད། རྟོག་པར་བྱེད་ཅིང་། བདག་ནི་ལེན་པ་ཡིན་ནོ། །སྙམ་དུ་རྟོགས་པར་བྱེད།
འདི་ནི་སྦྱིན་པར་བྱེད་པ་ཡིན་ནོ། །སྙམ་དུ་རྟོག་པར་བྱེད་པས། །དེ་དག་ནི་སྦྱོང་བར་བྱེད་པ་ཡིན་པའི་ཕྱིར་ཏེ། ཅི་
ལྟར་སྦྱོང་བར་བྱེད་ཅེ་ན། །སྲིད་པའི་འགྲོ་བར་སྐྱེ་བ་གྲུབ་པར་བྱེད་ཅིང་། ། །དེར་སྦྱོང་བར་བྱེད་དོ།། །།
ལྷའི་བུ་དགྲ་བཅོམ་པ་དག་ནི་སྲིད་པ་གཞན་དུ་གཏོགས་པའི་ལུས་གཞན་འགའ་ཡང་འགྲུབ་པར་མི་
བྱེད་པས། །དེ་དག་ནི་ཅི་ཡང་སྦྱོང་བར་མི་བྱེད་དོ།། །།དེ་དག་བསོད་སྙོམས་དེ་ལེན་པ་ན་ཡང་། །
འཁོར་གསུམ་ཡོངས་སུ་དག་པས་ལེན་ཏོ། །ལྷའི་བུ་འཁོར་གསུམ་ཡོངས་སུ་དག་པ་དེ་ཡང་
གང་ཞེ་ན། །ལེན་པར་བྱེད་པའི་བདག་གང་ཡིན་པ་ཡང་མི་དམིགས། སྦྱིན་པར་བྱེད་པའི་སྦྱིན་པ་པོ་གང་