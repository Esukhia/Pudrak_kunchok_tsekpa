ཕྲག་བརྒྱ་པ་ལས། ལག་བཟངས་ཀྱིས་ཞུས་པའི་ལེའུ་ཤེས་བྱ་སྟེ། འདུས་པ་ཉི་ཤུ་རྩ་དྲུག་པ་རྫོགས་སྷོ།། །།
རྒྱ་གར་སྐད་དུ། ཨུརྱ་སུ་ར་ཏ་པ་རི་པྲིད་ཙ་ན་མ་མཧཱ{འ}་ཡ་ན་སཱུ་ཏྲ། བོད་སྐད་དུ་། འཕགས་པ་དཀོན་མཆོག་བཙེགས་པ་ཆེན་པོའི་ཆོས་ཀྱི་རྣམ་གྲངས་
ལེའུ་སྟོང་ཕྲག་བརྒྱ་པ་ལས། དེས་པས་ཞུས་པ་ཞེས་བྱ་བ་ཐེག་པ་ཆེན་པོའི་མདོ། །སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་
ལོ། །འདི་སྐད་བདག་གིས་ཐོས་པའི་དུས་གཅིག་ན། བཅོམ་ལྡན་མཉན་ཡོད་ན། རྒྱལ་བུ་རྒྱལ་བྱེད་ཀྱི་མཚལ་མགོན་མེད་ཟས་སྦྱིན་གྱི་ཀུན་དགའ་
ར་བ་ན། དགེ་སློང་སྟོང་ཉིས་བརྒྱ་ལྔ་བཅུའི་དགེ་སློང་གི་དགེ་འདུན་ཆེན་པོ་དང་། བྱང་ཆུབ་སེམས་དཔའ་སུམ་ཁྲི་ཉིས་སྟོང་དག་དང་ཐབས་གཅིག་ཏུ་བཞུགས་
ཏེ། འཁོར་བཞི་དང་། རྒྱལ་པོ་དང༌། བློན་པོ་དང་། གྲོང་རྡལ་གྱི་མི་དང་། ལྗོངས་ཀྱི་མི་རྣམས་ཀྱི་བཀུར་སྟི་བྱས། བླ་མར་བྱས་པ། རིམ་གྲོར་བྱས། མཆོད་
པ་བྱས་སོ། །དེའི་ཚེ་ཉན་ཐོས་ཀྱི་གྲོང་ཁྱེར་ན། གྲོང་ཁྱེར་གྱི་དབུལ་པོ་དེས་པ་ཞེས་བྱ་བ། སངས་རྒྱས་ལ་དད་པ་མི་ཕྱེད་པ་དང་ལྡན་པ། ཆོས་ལ་དད་པ་མི་ཕྱེད་
པ་དང་ལྡན་པ། དགེ་འདུན་ལ་དད་པ་མི་ཕྱེད་པ་དང་ལྡན་པ། བསླབ་པའི་གཞི་ལྔ་ཡོངས་སུ་གཟུང་བ། དགེ་བ་བཅུའི་ལས་ཀྱི་ལམ་དང་ལྡན་པ་བྱམས་པ་ལ་