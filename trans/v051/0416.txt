བཞིན་དུ་བརྒྱ་བྱིན་དང་། ཚངས་པ་འམ་རྒྱལ་པོ་འམ་འདི་ན་གཞན་གྱང་། འགྲོ་བ་རྒྱ་ཆེན་གང་ཡོད་དེ་དག་ཀུན་གར་བྱེད་ལྟ་བཞིན་མི་རྟག་མ་རྟག་མི་བརྟན་ན། མཁས་པ་
སུ་ཞིག་དེ་ལ་དགའ་བར་བྱེད། གང་ལ་སྐྱེ་མེད་རྒ་མེད་འཆི་བ་མེད། སྡུག་དང་མི་སྡུག་རྣམས་དང་ཕྲད་པ་འང་མེད། འགྲོ་བ་གྲོལ་མཛད་སངས་རྒྱས་འགྱུར་བྱ་ཞེས། །དེ་ཐོབ་
བྱ་ཕྱིར་སེམས་ཀྱི་སྤྱོད་པ་དེས། །བརྒྱ་བྱིན་གྱིས་སྨྲས་པ། ཕན་བྱེད་ཁྱོད་ཀྱི་ཚིག་ལ་རྗེས་སུ་ཡིད་རངས་སྟེ། ཁྱོད་ཀྱིས་སྨོན་ལམ་བཏབ་པ་ལེགས་པར་གྲུབ་གྱུར་ཅིག །
བདུད་རྣམས་སྡེར་བཅས་མྱུར་དུ་ངེས་པར་བཅོམ་ནས་ནི། །ཤག་ཀྱ་སེང་གེ་རྒྱལ་ལྟར་བྱང་ཆུབ་འཐོབ་གྱུར་ཅིག། དེ་ནས་གྲོང་ཁྱེར་གྱི་དབུལ་པོས་དེས་པས་དུས་གཞན་
ཞིག་ན། ནོར་བུ་རིན་པོ་ཆེ་རིན་ཐང་མེད་པ་ཞིག་རྙེས་ནས། དེ་འདི་སྙམ་དུ་སེམས་ཏེ། །ནོར་བུ་རི་ན་པོ་ཆེ་འཛམ་བུ་གླིང་ན་མཆོག་ཏུ་གྱུར་པ་འདི་བདག་གིས་མཉན་ཡོད་
འདི་ན་ཐམས་ཅད་ཀྱི་ནང་ན། དབུལ་པོ་གང་ཡིན་པ་དེ་སྦྱིན་གོ་མ་ཆགས་གོ །སྙམ་ནས། དེ་གྲོང་བར་དུ་སོང་སྟེ། ཐམས་ཅད་ཀྱི་ནང་ན་དབུལ་པོ་སུ་ཡིན་པ་དེ་ལ་རིན་
པོ་ཆེ་འདི་སྦྱིན་ནོ། །ཞེས་སྒྲ་བསྒྲགས་པ་དང་། དབུལ་པོ་མགོན་མེད་པ་ཕལ་པོ་ཆེ་དེར་འདུས་ཏེ། བདག་ཅག་དབུལ་པོ་ཡིན་གྱིས་བདག་ཅག་ལ་བྱིན་ཅིག་ཅེས་འཛེར་
ཏོ། །དེས་པས་སྨྲས་པ། ཁྱེད་ནི་དབུལ་པོ་མ་ཡིན་གྱི་མཉན་ཡོད་འདི་ན་ཆེས་དབུལ་པོ་གཞན་ཞིག་ཡོད་གྱིས་དེ་ལ་སྦྱིན་ནོ། །དེ་དག་གི་སྨྲས་པ་གང་ཡིན། དེས་
བས་སྨྲས་པ། རྒྱལ་པོ་གསལ་རྒྱལ་འདི་ཡིན་ནོ། །དེ་དག་གིས་སྨྲས་པ། ཁྱོད་དེ་སྐད་མ་ཟེར་ཅིག །རྒྱལ་པོ་གསལ་རྒྱལ་ནི་ཕྱུག་ཅིང་ནོར་མང་ལ་ལོངས་སྤྱོད་