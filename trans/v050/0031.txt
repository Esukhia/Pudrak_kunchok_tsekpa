༄༅། །ཆེ་བའི་རྐྱེན་འོས་མལ་མཆོག་བཤམས་པ་ལ། །མེ་མར་སྤོང་པོས་ཀུན་ནས་མཐའ་བསྐོར་ཏེ། །བུད་མེད་ཚོགས་ཀྱིས་བསྐོར་ཅིང་ཉལ་ཉལ་ན། །ད་ལྟར་མུན་པར་
ཉལ་ན་ཅིས་མི་རྨོངས། །འཆར་ཀས་སྨྲས་པ། ཐུབ་ཆེན་འཕགས་པ་གཟིམས་མལ་གཟིམས་པ་ནི། །བྱམས་པའི་གདན་བཏིང་ཐུགས་རྗེས་བདེ་བར་བཞེངས། །དགའ་བའི་གན་
པས་དགྱེས་དང་ལྡན་པས་ན། །སྲིད་རྒྱེད་བཏང་སྙོམས་ཅན་ལ་རྨོངས་མི་མདའ། །རྒྱལ་པོས་སྨྲོས་པ། ཤག་ཀྱའ་དཔའ་བོས་དེ་དྟག་མདུན་དུ་བདར་། །བསྟན་ཆོས་མཁས་དང་རྩེ་
ཞིང་དགའ་བྱས་ཏེ། །གཞལ་མེད་ཁང་འདིའི་ཁྱིམ་དུ་དགའ་བས་ན། །ངའི་བུ་དེ་ནགས་མཐར་ཅི་ལྟར་དགའ། །འཆར་ཀས་སྨྲས་པ། ཆོས་ཀྱིས་བྱུང་བ་ཞི་སེམས་ལྡན་རྣམས་ཀྱིས།
ཞི་བའི་ཐུགས་མངའ་དེ་རྟག་མདུན་དུ་བདར། །ཞི་བའི་དགོན་པར་ཞི་བ་སྟེན་མཛད་པས། །སྟོན་པ་འཇིགས་བྲལ་དེ་ནི་དེར་དགྱེས་སོ། །རྒྱལ་པོས་སྨྲས་པ། སྔན་ཆད་གཞོན་ཁྱིམ་ན་གནས་པའི་
ཚེ། །ཡན་ལག་སྤོས་ཀྱི་འབྲུ་མར་ཞིམ་བྱུགས་ཏེ། །རྒྱལ་པོའི་རྐྱེན་ཏུ་འོས་པས་ཁྲུས་བྱས་ན། །ནགས་ཀྱི་མཐའ་ན་ཐུབ་པ་སུ་ཡིས་བཀྲུ། འཆར་ཀས་སྨྲས་པ། ཁྲིམས་གཙང་འབབ་སྟེགས་
ཆོས་ཆུ་རྫིང་བུ་སྟེ། །ཐུབ་པ་དེས་བཀྲུས་གཞན་ཡང་བཀྲུ་བ་མཛད། །སྐྲ་ལ་མི་གཤེར་སྐྲས་དང་བཅས་སུ་འབོག །རང་ཡང་རྒྱལ་ལ་སྐྱེ་བོ་ཕལ་ཆེན་སྒོལ། །རྒྱལ་པོས་སྨྲས་པ། །གསེར་
གྱི་སྐུད་པ་ནོར་བུའི་འཕྲེང་བས་བརྒྱན་། རྒྱལ་པོའི་རྐྱེན་འོས་གོས་མཆོག་བཟང་གྱོན་གྱིན། །ཙན་དན་ཞིམ་པོས་ཤིང་འདབ་ལེགས་པར་བྲིས། །ནགས་ཆེན་དེ་བས་བ་ཐུབ་པ་སུ་ཡིས་བརྒྱན། །