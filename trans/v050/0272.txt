ཐོབ་པས་གསོལ་པ། དཔའ་བོ་ཆེན་པོ་ཟབ་ཅིང་མཉམ། །མཚན་མ་རབ་སུམ་ཅུ་རྩ་གཉིས་ཅན། །ཤེས་རབ་ཟབ་མོ་བློ་ལྡན་པ། རྒྱལ་བ་མཛེས་ལ་ཕྱག་ཀྱང་འཚལ། །ལྷའི་བུ་ཟབ་
པའི་བློ་གྲོས་ཀྱིས་གསོལ་པ། སྐུ་ཆེན་ཁྱོད་ལ་སྐུ་མི་མངའ། །དེ་བཞིན་ཉིད་ལ་རབ་ཏུ་བཞུགས། །ཡང་དག་མཐའ་ཡང་རབ་ཏུ་སྟོན། །ཁྱོད་མཚུངས་གང་ཟག་ཡོང་མ་མཆིས།
ལྷའི་བུ་བློ་གྲོས་དང་བས་གསོལ་པ། །གཉིས་སུ་མེད་པ་ཡང་དག་སྟོན། །དཔའ་བོས་དཔའ་བས་རྣམ་པར་གནོན། །གང་ཟག་ཟབ་ལ་ཞུམ་མ་མཆིས། །དེ་དག་ཁྱོད་ཆོས་ཕ་
རོལ་ཕྱིན། །ལྷའི་བུ་རབ་ཏུ་དགའ་བས་གསོལ་པ། མཆོག་ཏུ་དགའ་ཡིད་བརྟན་པ་དག། །ཁྱོད་ཀྱི་སློབ་ལ་བསླབས་པའི་རྣམས། །སྦྲུལ་རྣམས་པགས་པ་རྙིང་འདོར་བཞིན།
སྲིད་པ་གསུམ་པོ་འདི་དག་འདོར། །ལྷའི་བུ་ཞི་བའི་ཡིད་ཀྱིས་གསོལ་པ། །ཇི་ལྟར་མར་མེ་མར་ཟད་ཅིང་། །སྙིང་པོ་ཟད་པས་ཞིར་འགྱུར་བཞིན། །ཁྱོད་ཀྱི་བསྟན་པ་མྱུར་
ཐོས་ན། །ཤེས་རབ་ཆེན་པོ་མྱ་ངན་འདའ། །ལྷའི་བུ་ཞི་གནས་ལ་གནས་པས་གསོལ་པ། །གང་གིས་ཀུན་མཁྱེན་ཁྱོད་མཛད་པའི། །མི་རྣམས་འདོད་ཆགས་བཅིངས་པ་ཡང་།
ཤེས་རབ་མཚོན་གྱིས་མཁས་པ་དག། །འདོད་ཆགས་ཆགས་པ་གཅོད་པར་འགྱུར། །ལྷའི་བུ་ཞི་གནས་མང་གིས་གསོལ་པ། །ཞི་བའི་སེམས་མངའ་ཞི་ལ་སྤྱོད། །ཆོ་ག་སྤྱོད་
ཡུལ་རབ་ཏུ་ཞི། ཉོན་མོངས་ཐམས་ཅད་ཞིར་གྱུར་པ། །དགྲ་རྣམས་ཞི་ལ་ཕྱག་ཀྱང་འཚལ། །ལྷའི་བུ་ཞི་གནས་འཇིགས་མེད་ཀྱིས་གསོལ་པ། །ཁྱོད་ཀྱི་ཞི་གནས་བསླབས་