༄༅། །ཁང་པ་བརྩེགས་པ་དང༌། །སྐར་ཁུང་གིས་བརྒྱན་པ། །གདུགས་དང་། རྒྱལ་མཚན་དང་། བ་དན་དག་གིས་བརྒྱན་པ། ལྷའི་སེང་གེའི་ཁྲིས་
བརྒྱན་པ། བླ་རེ་ཆེན་པོ་དང་དྲིལ་བུ་གཡེར་ཀའི་དྲ་བས་བརྒྱན་པ། ལྷའི་བུ་མོའི་ཚོགས་ཀྱིས་མཛེས་པར་བྱས་པ། ལྷའི་རོལ་མོའི་སིལ་སྙན་སྒྲ་རབ་ཏུ་འབྱུང་བ་བྱེ་བ་ཕྲག་བརྒྱད་ཅུས་
མངོན་པར་སྤྲུལ་ཏོ། །རྟ་ཅང་ཤེས་ཀྱིས་དྲང་བའི་ཤིང་རྟ་ལྷ་རྫས་ཀྱིས་ལེགས་པར་བརྒྱན་པ་གདུགས་དང་། རྒྱལ་མཚན་དང་། བ་དན་དག་གིས་མཛེས་པར་བྱས་པ་བྱེ་བ་ཕྲག་བརྒྱད་ཅུ་
ཡང་མངོན་པར་སྤྲུལ་ཏོ། །སེར་སྐྱའི་གནས་ཀྱི་གྲོང་ཁྱེར་ཐམས་ཅད་དང་ལྡན་པའི་ཁོར་ཡུག་ཏུ་དཔག་ཚད་དྲུག་ཅུ་ཚུན་ཆད་མེ་ཏོག་མན་ད་ར་བ་དང་། ལྷའི་མཆོད་པ་དེ་དག་གིས་རྒྱས་
པར་གང་བར་བྱས་སོ། །གླང་པོ་ཆེ་ས་སྲུང་གིས་བུ་བྱེ་བ་ཕྲག་བརྒྱད་བཅུ་ཡང་མངོན་པར་སྤྲུལ་ཏེ། གླང་པོ་ཆེ་ས་སྲུང་གི་བུ་དག་རེ་རེ་ཞིང་ཡང་མགོ་བྱེ་བ་ཕྲག་བརྒྱ་ཅུ་བརྒྱད་ཅུ། །
གླང་པོ་ཆེ་ས་སྲུང་བུའི་མགོ་དེ་དག་རེ་རེ་ཞིང་ཡང་སོ་དྲུག་དྲུག །སོ་དེ་དག་རེ་རེ་ཞིང་ཡང་རྫིང་བུ་བདུན་བདུན། རྫིང་བུ་དེ་དག་རེ་རེ་ཞིང་ཡང་པད་མ་སྟོང་ཕྲག་བདུན་བདུན་པད་མ་
རེ་རེ་ཞིང་ཡང་པད་མ་བརྒྱད་ཁྲི་བརྒྱད་ཁྲི །མདག་མ་རེ་རེ་ཞིང་ཡང་ལྷའི་བུ་མོ་བདུན་བདུན། ལྷའི་བུ་མོ་དེ་དག་རེ་རེ་ཞིང་ཡང་འཁོར་བདུན་བདུན་ཡོད་པ། རྒྱན་ཐམས་ཅད་
ཀྱིས་བརྒྱན་པ་ཤ་སྟག་མངོན་པར་སྤྲུལ་ནས། རིན་པོ་ཆེའི་ཁང་པ་དེ་དག་མདུན་དུ་བྱས་ཏེ། དབུས་སུ་གླང་པོ་ཆེ་ས་སྲུང་གི་བུ་དག་བཙུད་ནས་ནས། ཕྱི་བཞིན་ཤིང་རྟ་དེ་ལྟར་