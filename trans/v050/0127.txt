༄༅། །ང་ལ་མཆོད་པ་བྱས། །རབ་ཏུ་ལམ་སྟོན་རྣམས་ལ་བྱམས་པར་བསམས། །མཁས་པ་དེ་དག་ལས་དེ་བྱས་པས་ན། །གྲུལ་བུམ་སྐྱེ་གནས་ཤི་འཕོས་བརྟུལ་
ཞུགས་བཟུང་། །བརྒྱ་བྱིན་ལྷའི་དྲུང་དུ་འདོང་པར་གྱུར། །ཐུགས་རྗེ་བྱམས་དོན་མཛད་སྟོན་དྲུང་དུ་འང་འདོང་། །དེས་ནི་ཅུང་ཟད་ཡང་དང་ཡང་བསྟན་ཏེ། །ཕྱིར་ཞིང་ཆོས་ལ་ཐེ་ཙོམ་མེད་
པར་འགྱུར། །དེ་དག་བསྐལ་པ་གང་གའི་བྱེ་སྙེད་དུ། །ཞིང་ནས་ཞིང་དུ་རྣམས་པར་རྒྱུ་བྱེད་ཅིང་། །བདག་ཉིད་ཆེན་པོའི་ཆོས་ལ་མཆོད་པ་བྱེད། །གོ་ཆ་ཆེན་པོ་རབ་ཏུ་བགོས་ཡིད་ཀྱིས།
དེ་དག་སྐྱོ་བ་མེད་པར་འཇིག་རྟེན་མཁས། །ཁྲག་ཁྲིག་མཐའ་ཡས་རྣམ་པར་སྦྱོང་བར་འགྱུར། །སྐྱེ་བོ་མང་པོའི་དོན་བྱེད་འདྲེན་འགྱུར་ཏེ། །ངོ་མཚར་མེད་ཅེས་བྱ་བའི་རྒྱལ་བར་འགྱུར།
དེ་དག་ཞིང་རྣམས་གང་དུ་འགྲོ་རྒྱུ་བ། །དེར་ནི་འགྲོ་བས་རྒྱལ་བ་བྱུང་བར་ཤེས། །དེ་དག་ཐབས་ཀྱིས་མ་འོངས་དུས་དག་ན། །ངོ་མཚར་མེད་པར་སྐྱེ་བོ་རྣམ་གྲོལ་བྱེད། །རྒྱལ་བ་ངོ་མཚར
མེད་པ་ཞིང་སྦྱོང་ཞིང་། །རྫོགས་པའི་བྱང་ཆུབ་བླ་མེད་ཞི་བ་ཚོལ། །དེ་དག་ཚོལ་བ་ལ་ཡང་མི་གནས་ཏེ། །འདི་ལྟར་བླ་མེད་བྱང་ཆུབ་གནས་ཕྱིར་རོ། །དེ་ལྟར་འཛུམ་རྒྱུ་རྒྱལ་བས་ལུང་
སྟན་ཅིང་། །བདེ་བར་གཤེགས་པས་འཇིག་རྟེན་དོགས་བསྩལ་ཏོ། །གྲུལ་བུམ་མཆོད་པའི་འབྲས་བུ་དེས་ཐོས་ནས། །འགྲོ་བ་ཐེ་ཙོམ་བསལ་ཏེ་དགའ་བར་གྱུར།། །།
གྲུལ་བུམ་ལུང་བསྟན་པའི་ལེའུ་སྟེ་དགུ་པའོ།། །།དེ་ནས་དེའི་ཚེ་དྲི་ཟ་བྱེ་བ་ཕྲག་སུམ་ཅུ་རྩ་དྲུག་གིས་ལྷ་མ་ཡིན་རྣམས་དང་། ནམ་མཁའ་ལྡིང་རྣམས་དང་། ཀླུའི་