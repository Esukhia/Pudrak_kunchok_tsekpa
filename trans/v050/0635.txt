གྱི་སྟོང་ཆེན་པོའི་འཇིག་རྟེན་གྱི་ཁམས་ཐམས་ཅད་སྣང་བས་ཁྱབ་པར་མཛད་ནས། དོན་ཤིན་ཏུ་རྣམ་པར་ངེས་པ་ཆོས་ཐམས་ཅད་ཀྱི་དམ་པའི་ཕ་རོལ་ཏུ་བྱོན་པ་འཁོར་ཀྱི་ནང་
ན་བཞུགས་ཤིང་། ཚངས་པའི་སྒྲ་དབྱངས་བསྒྲགས་པ་སེམས་ཅན་ཐམས་ཅད་གོ་བར་བྱེད་པ་དང་ལྡན་པའི་དབྱངས་ཀྱིས་ཆོས་སྟོན་ཏེ། ཚངས་པར་སྤྱོད་པ། ཐོག་མར་
དགེ་བ། བར་དུ་དགེ་བ། ཐ་མར་དགེ་བ་དོན་བཟང་པོ། །ཚིག་འབྲུ་བཟང་པོ། །མ་འདྲེས་པ་ཡོངས་སུ་རྫོགས་པ། ཡོངས་སུ་དག་པ། ཡོངས་སུ་བྱང་བ། ཡང་དག་
པར་རབ་ཏུ་སྟོན་ཏོ། །དེ་ནས་བྱང་ཆུབ་སེམས་དཔའ་ཆེན་པོ་མཆོག་ཏུ་དགའ་བའི་རྒྱལ་པོ་ཞེས་བྱ་བ། འཁོར་དེ་ཉིད་དུ་འདུས་པར་གྱུར་ཏེ། འདུག་པ་དེས་བཅོམ་ལྡན་འདས་
སེང་གེའི་ཁྲི་ལ་བཞུགས་པ། ཉི་མ་སྟོང་ལས་ལྷག་པའི་འོད་ཀྱིས། འཁོར་ཀྱི་དཀྱིལ་འཁོར་ཐམས་ཅད་ཟིལ་དུ་རླག་པར་མཛད་ནས། ཤིན་ཏུ་ལྷ་ངེར་བཞུགས་པ་མཐོང་
སྟེ། དགའ་བ་དང་མགུ་བ་དང་། དད་པས་འདུན་པའི་སེམས་ཀྱིས་སྟན་ལས་ལངས་ནས། ཐལ་མོ་སྦྱར་ཏེ་བཅོམ་ལྡན་འདས་ལ་ཚུལ་དང་འདྲ་བའི་ཚིགས་སུ་བཅད་པ་འདི་
དག་གིས་མངོན་པར་སྟོད་དོ། །ལྷ་ཚོགས་ལྷ་མ་ཡིན་དང་མི་འམ་ཅི། ཀླུ་དང་ཉན་ཐོས་དག་དང་སངས་རྒྱས་སྲས། འགྲོ་བ་འདི་དག་རྒྱལ་བས་གཟི་ཡངས་ཀྱིས། །ཟིལ་
མནན་ཁྱོད་ནི་གསེར་གྱི་རི་ལྟར་གསལ། རྒྱ་མཚོའི་དབུས་ན་གནས་ཀྱང་རྣམས་མཛེས་པ། ལྷུན་པོ་ལྷའི་ཚོགས་ཀྱི་གནས་ལྟ་བུ། ཐུགས་རྗེས་རྒྱ་མཚོའི་དབུས་སུ་དེ་བཞུགས་