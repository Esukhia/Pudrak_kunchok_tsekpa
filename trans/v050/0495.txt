༄༅། །དང་། གསུམ་དང་བཞི་དང་ལྔ་དང་བཅུ་དང་། ཉི་ཤུ་དང༌། སུམ་ཅུ་དང་། བཞི་བཅུ་དང་ལྔ་བཅུ་ནས། བརྒྱ་དང་སྟོང་དང༌། ཁྲི་དང་འབུམ་
ལ་སྩོགས་པའི་བར་དུ། ཡང་དེ་བཞིན་ཏེ། དགེ་སློང་བདག་གིས་མདོ་ཙམ་དུ་བསྟན་ན། བགྲང་བའི་མིང་ཡང་ཡི་གེ་ཇི་སྙེད་པ་ཐམས་ཅད་ནི་ཚད་མེད། མཐར་ཐུག་པ་
མེད། བསམ་གྱིས་མི་ཁྱབ་པས་གྲངས་དེ་དག་ལས་ཡང་དག་པར་འདས་པར་གྱུར་ཀྱང་། བདག་གིས་མ་ལུས་པར་ཁ་ཐོན་ཏུ་བཏོན་ནས། ཡོངས་སུ་བཟུང་ངོ་། །
དགེ་སློང་དྲིས་པ་དེ་དག་ཐམས་ཅད་ཀྱང་ཆོས་ཀྱིས་རྣམ་གྲངས་ཅིག་ཏུ་འདུས་པར་བདག་གིས་རབ་ཏུ་ཤེས་ཏེ། འདི་ལྟ་སྟེ། དེ་བཞིན་གཤེགས་པ་ཡོན་ཏན་ཐམས་
ཅད་ཀྱི་འོད་གཟེར་གྱི་རྒྱལ་པོས། ཡང་དག་པར་གསུངས་པའི་ལམ་གྱི་ཚིག་དང༌། སྒོའི་ཚིག་དང༌། ཕྱག་རྒྱའི་ཚིག་དང། དངོས་བཞིའོ་ཚིག་དང། རྡོ་རྗེ་ལྟ་བུའི་
ཚིག་དང་། རབ་ཏུ་ལྕི་བའི་ཚིག་དང་། མི་གཡོ་བའི་ཚིག་དང་། གཏིང་དཔག་རྐ་བའི་ཚིག་གང་ཡིན་པའོ། །དགེ་སློང་སྒོ་གཅིག་ཏུ་ཆོས་ཐམས་ཅད་སྡུག་པ་ནི་འདི་
ལྟ་སྟེ། མངོན་པར་འདུ་བྱེད་པ་མེད་པའི་སྒོ་དག་ཡིན་པས། །ཆོས་ཐམས་ཅད་དང་། ཚིག་ཐམས་ཅད་ཀྱང་སྒོ་དེས་གཞི་བྱེད་པས་ཐམས་ཅད་སྒོ་དེར་འཇུག་པར་འགྱུར་རོ། །
མདོ་སྡེ་དང་། ཆེད་དུ་བརྗོད་པའི་སྡེ་ཐམས་ཅད་ཀྱང་སྒོ་དེར་ཞུགས་ནས། ཡི་གེ་གཅིག་རྣམ་པར་ཕྱེ་ནས། ཡི་གེ་མང་པོ་ལ་འཇུག་པར་འགྱུར་རོ། །དགེ་སློང་དེ་བཞིན་དུ་གཟུགས་