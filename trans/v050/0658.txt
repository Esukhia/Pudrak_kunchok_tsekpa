ཁྱབ་པར་སྤྱོད་སྤྱད་ཚེ། །སེམས་ཅན་ཕན་ཕྱིར་བྱང་ཆུབ་མཆོག་དོན་ཏུ། སྦྱིན་དང་དུལ་དང་དེས་ལ་རྟག་ཏུ་སྤྱད། གཉེན་བ་སྤངས་ནས་བདེ་བར་གནས་པར་གྱུར། བས་མཐའ་
ནགས་སུ་རྟག་པར་ང་དགའ་སྟེ། བྱང་ཆུབ་ཆེད་དུ་བསམ་པ་རྣམ་པར་སྦྱངས། བརྒྱ་ལམ་ན་ཡང་བརྩོན་འགྲུས་ཉམས་མ་གྱུར། སྐྱེས་ཆེན་རྣམས་ཀྱི་ཡེ་ཤེས་དེ་འདྲའོ། །སྲིད་པའི་
བཙོན་རར་འགྲོ་བ་ལྔ་འཁྱམས་པས། སེམས་ཅན་འཁྱམས་པའི་འགྲོ་བ་མཐོང་ནས་ནི། སྔོན་ཅད་འདིར་ནི་སྙིང་རྗེ་རྒྱ་ཆེན་བསྐྱེད། འགྲོ་བའི་དོན་ཏུ་བྱང་ཆུབ་དམ་པ་བསྒྲུབས། བསྐལ་
པ་མང་པོར་བྱང་ཆུབ་མཆོག་ཚོལ་ཞིང་། རང་གི་བུ་ཕོ་བུ་མོ་ཆུང་མ་སྡུག །ཕངས་པའི་སྲོག་དང་ཤིན་ཏུ་སྦྱོར་ས་དང་། གྲོང་ཁྱེར་ནོར་དང་འབྲུ་རྣམས་མང་པོ་བཏང་། །མེ་ཏོག་འབྲས་
བུ་ཆུ་འབྱོར་ཉམས་དགའ་བའི། །ནགས་སུ་ཐུབ་པ་ང་ནི་བཟོད་དགར་གྱུར། སུ་མཚན་རྒྱལ་པོས་ལག་པ་རྐང་པ་བཅད། དེའི་ཚེ་ང་ནི་སྡང་བའི་ཡིད་མ་གྱུར། ནགས་དང་སུལ་ན་
སྔོ་བསྩངས་ཞེས་བྱ་བའི། །ཐུབ་པས་བླ་མ་རྒས་པ་གསོ་བ་ན། མིའི་དབང་པོས་སྲ་བའི་མདས་བསྣུན་ཀྱང་། ཡིད་ནི་ཡོངས་སུ་གནོན་པར་སེམས་མ་གྱུར། ལེགས་པར་གསུངས་པའི་
ཆེད་དུ་གཡང་ས་ནས། །ལུས་ལ་མ་བལྟས་རབ་ཏུ་མཆོངས་པར་གྱུར། ང་ནི་བྱང་ཆུབ་མཆོག་གི་རྒྱུའི་ཕྱིར། །ལུས་དང་སྲོག་ལ་བལྟས་པར་མ་གྱུར་ཏོ། །སྟག་མོ་བུ་དང་བཅས་པའི་
སྲོག་གི་ཕྱིར། །ལུས་གཏང་ནས་ནི་སྟག་མོ་ཚིམ་པར་བྱས། །ནམ་མཁའ་ལས་ནི་ལྷའི་ཚོགས་རྣམས་ཀྱིས། །སྐྱེས་ཆེན་བརྩོན་འགྲུས་བཏད་བ་ལགས་ཞེས་བསྒྲགས། །གང་