རབ་ཏུ་བཤད་ཅེས་བགྱི་བ་དང་། །བཤད་པ་ཅི་ཡང་མ་མཆིས་ཏེ། །གང་གིས་ཀྱང་ནི་མ་བཤད་ཅིང་། །སུ་ལ་འདུ་བཤད་པ་མ་མཆིས་སོ། །ཁྱོད་ཀྱི་སྨྲས་པོ་མི་མཆོག་རྣམས། །
ཆོས་རྣམས་དེ་ལྟར་འཚལ་ནས་ནི། །ཆོས་རྣམས་ལ་ཡང་མི་ཆགས་པར། །རྣམ་པར་སྤྱོད་དོ་ཐུབ་པ་ཚེ། །ལྷ་མ་ཡིན་གྱི་དབང་པོ་མིག་བཟངས་ཀྱིས་ཇི་ལྟར་བྱས་པ་དེ་བཞིན་དུ།
ལྷ་མ་ཡིན་གྱི་དབང་པོ་འཇིག་རྟེན་གསུམ་རྣམས་བར་གནོན་པས་ཀྱང་། བཅོམ་ལྡན་འདས་ལ་མཆོད་པ་བྱས་ནས། རིན་པོ་ཆེ་སྡ་བདུན་གྱི་ཤིང་རྟ་ལ་ཞོན་ཏེ། བཅོམ་ལྡན་འདས་
ལ་ལན་གསུམ་བསྐོར་བ་བྱེད་ཅིང་། བཅོམ་ལྡན་འདས་ལ་མུ་ཏིག་གི་དོ་ཤལ་ཡང་ཕུལ་ནས་ཚིགས་སུ་བཅད་པ་དག་གིས་བཅོམ་ལྡན་འདས་ལ་མངོན་པར་བསྟོད་པ། །དགྲ་བླ་
མ་མཆིས་ཁྱོད་ལ་བདག་སྟོད་དེ། །ཚུལ་ཁྲིམས་དང་ནི་གཟུགས་དང་ཡེ་ཤེས་སྟོབས། །དེས་ནི་འཇིག་རྟེན་གསུམ་ན་མཚུངས་མ་མཆིས། །དེ་ཕྱིར་ཁྱོད་ནི་དགྲ་བུལ་མཚངས་མ་
མཆིས། །ཁྱོད་ཀྱིས་གཟུགས་ནི་ཆོས་ཀྱིས་བསྐྱེད་པས་ན། །གཟུགས་ཀྱི་སྟོབས་ཀྱིས་ཁམས་གསུམ་ཟིལ་གྱིས་མནན། །སྦྱིན་པའི་སྟོབས་ཀྱིས་མཚན་ནི་ཕུན་སུམ་ཚོགས། །
དཔེ་བྱེད་ཕུན་སུམ་ཚོགས་ཤིང་གཟུགས་ཀྱང་དག །ཚུལ་ཁྲིམས་སྟོབས་ཀྱིས་ཁྱོད་ནི་མི་བསྐྱོད་དོ། །སྐྱེས་བུ་མཁས་པས་སོ་སོར་བསམ་མི་ལང་། ཁྱོད་ནི་ཚུལ་ཁྲིམས་
ལྡན་ཞིང་ཐུགས་ཀྱང་དག་མིའི་སེང་གེ་མཛད་པ་ཐམས་ཅད་འབྱོར། །ཤེས་རབ་སྟོབས་ཀྱིས་ཁྱོད་མ་ཚུངས་འགའ་མ་མཆིས། །དེས་ན་མི་བསྙེངས་འཇིག་རྟེན་གསུམ་བཏུལ་