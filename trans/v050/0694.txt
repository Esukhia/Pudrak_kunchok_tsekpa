དུ། །གལ་ཏེ་དེ་བཞིན་གཤེགས་པ་དེ་ཐམས་ཅད་མཁྱེན་ཅིང་ཐམས་ཅད་གཟིགས་ཤེས་ན། །དེ་བཞིན་གཤེགས་པ་དེ་བདག་ལ་དགོངས་སུ་གསོལ་ཞེས་ཀྱང་སྨྲས་སོ། །ཡུལ་འཁོར་
སྐྱོང་། །དེ་ནས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་དོན་གྲུབ་བློས་ཕྱག་གཡས་པ་བརྒྱང་སྟེ། །འོད་ཕྱུང་ནས། འོད་དེས་རྒྱལ་བུ་གཞོ་ནུ་བསོད་
ནམས་ཀྱི་འོད་གཟེར་ལ་རེག་གོ །འོད་དེ་ལས་ཀྱང་པད་མ་མདབ་མ་བརྒྱ་སྟོང་ཡོད་པ་ཤིང་རྟའི་པང་ལོ་ཙམ་བྱུང་བར་གྱུར་ཏོ། པད་མ་དེ་ལས་ཀྱང་འོད་གཟེར་བརྒྱ་སྟོང་བྱུང་སྟེ། {སྣ་བ་
ཆེན་པོར་གྱུར་ནས།} སྣང་བ་ཆེན་པོར་གྱུར་ནས། སྣ་བ་དེས་རྒྱལ་བུ་གཞོན་ནུ་བསོད་ནམས་ཀྱི་འོད་གཟེར་ཁྱམ་པར་གྱུར་ཏོ། །ཡུལ་འཁོར་སྐྱོང་། དེ་ནས་རྒྱལ་བུ་གཞོན་ནུ་བསོད་ནམས་ཀྱི་
འོད་གཟེར་པད་མ་དེ་ལ་འདུག་ནས། བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་དོན་གྲུབ་བློ་དེ་ག་ལ་བ་དེ་ལོགས་སུ་ཐལ་མོ་
སྦྱར་བ་བདུད་ཏེ། །སངས་རྒྱས་ལ་ཕྱག་འཚལ་ལོ་ཞེས་ལན་གསུམ་ཆེད་དུ་བརྗོད་པ་ཆེད་དུ་བརྗོད་དོ། །ཡུལ་འཁོར་སྐྱོང། །དེ་ནས་དེ་བཞིན་གཤེགས་པ་དོན་གྲུབ་བློ་དེས།
འོད་དེ་བརྟུལ་བ་དང་གཞོ་ནུ་དེ་སྡོང་པོ་བཅད་པ་འགྱེལ་བ་དེ་བཞིན་དུ། དེ་བཞིན་གཤེགས་པའི་ཞབས་ཀྱི་དྲུང་དུ་བབས་ཏེ། །དེ་བཞིན་གཤེགས་པ་དེ་ལ་ལན་བརྒྱ་སྟོང་དུ་ཕྱག་འཚལ་
ཏོ། །ཡུལ་འཁོར་སྐྱོང་། །དེ་ནས་རྒྱལ་བུ་གཞོ་ནུ་བསོད་ནམས་ཀྱི་འོད་གཟེར་ཀྱིས་བཅོམ་ལྡན་འདས་དེ་བཞིན་གཤེགས་པ་དོན་གྲུ་བློ་ལ་ཚིགས་སུ་བཅད་དེ་གསོལ་པ། །བདག་ནི་རིང་