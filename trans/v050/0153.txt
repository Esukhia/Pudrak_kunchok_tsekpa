༄༅། །ཅད་མཁྱེན་པ་མཛུམ་མཛད་པ། །འཁོར་ཀྱིས་མཐོང་ནས་ཐེ་ཙོམ་འཚལ། །ཟླ་བ་ཚེས་ལ་མི་བཞིན་དུ། །སྨྲ་བའི་
ཟླ་བ་ཞལ་དུ་ལྟ། །བདེ་གཤེགས་མཛེས་པ་དེང་སུ་ཞིག །གཉིས་མེད་ཆོས་ལ་ཤེས་མཆོག་སྐྱེས། །བདག་ནི་ཐེ་ཙོམ་འཚལ་བར་གྱུར། །མི་མཆོག་དམ་པ་ཐེ་ཙོམ་སོལ། །
བདེ་གཤེགས་གང་གིས་ཆོས་ཉིད་ལ། །དད་པ་ཐོབ་ན་བཅོམ་ལྡན་འདས། །ཇི་ལྟར་མཛུམ་པ་མཛད་པར་གྱུར། །སྨྲ་མཆོག་བདག་གི་ཐེ་ཙོམ་ཁུམ། །ཐམས་ཅད་ལྡན་པའི་
འཁོར་འདི་ཡིས། །བཅོམ་ལྡན་བསྟན་ཐོས་ཡིད་དགའ་ཞིང་། །ཐ་ཙོམ་མ་མཆིས་སོམ་ཉིད་བཅད། །ཇི་ལྟར་བསྟན་བཞིན་གནས་པར་གྱུར། །དེ་ལྟར་རྐང་གཉིས་
རྣམས་ཀྱི་མཆོག །འགྲོ་བ་ཐུགས་རྗེ་མཛད་པ་དང་། །ཐེ་ཙོམ་གཅད་སླད་ལྗོན་པ་དང་། །མི་ཅི་རྣམས་ཀྱི་ལུང་བསྟན་གསུངས། །དེ་ནས་བཅོམ་ལྡན་འདས་ཀྱིས་ཚེ་དང་
ལྡན་པ་རྟ་ཐུལ་ལ་ཚིགས་སུ་བཅད་དེ་སླར་བཀའ་སྩལ་པ། །སྐྱེ་བོ་ཚོགས་ཅན་རྣམས་ནང་དུ། །སངས་རྒྱས་ཡོན་ཏན་སྟེན་གྱུར་པ། །ལྗོན་པའི་ལུང་བསྟན་གང་དྲིས་པ། །
རྟ་ཐུལ་ཁྱོད་ཀྱིས་ལེགས་པར་དྲིས། །ཡེ་ཤེས་མཐོང་བ་སྒྲིབ་མེད་པ། །བདེ་གཤེགས་ཡེ་ཤེས་ངོ་མཚར་ཅན། །དེ་ཁྱོད་དང་བའི་ཡིད་ཀྱིས་ཉོན། །སྐྱེ་མེད་ཡིད་ཀྱིས་
ང་ལ་ཉོན། །འཇིག་རྟེན་ཕན་མཛད་བདེ་བའི་ཕྱིར། །ལྗོན་པས་ཐེ་ཙོམ་གང་དྲིས་པ། །དེའི་འབྲས་བུ་བརྗོད་པར་བྱས། །ཐེ་ཙོམ་གཅད་པ་ང་ལས་ཉོན། །ལྗོན་པ་