བུ་སེམས་ལ་དཔའ་བས་གསོལ་པ། །གང་གིས་སེམས་ལ་སེམས་མེད་ཤེས། །མཁས་པ་སྒྱིད་ལུག་མི་འགྱུར་ཞིང་། །བདུད་སྡེ་རབ་ཏུ་འདུལ་བགྱིད་པ། །དེ་དག་འདིར་ནི་
དཔའ་ཞེས་བགྱི། །ལྷའི་བུ་སེམས་ཀྱིས་ཡང་དག་འཕགས་ཀྱིས་གསོལ་པ། །གང་དག་སེམས་ལ་སེམས་མེད་ཤེས། །དེ་དག་སངས་རྒྱས་སྲས་ལགས་ཏེ། །དཔའ་ཆེན་
སངས་རྒྱས་ཆོས་རྣམས་ལ། །སྐྱེས་བུ་དེ་དག་ཡང་དག་འཕགས། །ལྷའི་བུ་ཞི་བའི་སེམས་ཀྱིས་གསོལ་པ། །གང་གིས་སེམས་ལ་དབང་བགྱིས་པ། །སེམས་ཅན་དེ་དག་
ཞི་རབ་ཞི། །བདུད་ཀྱིས་ཞགས་ལས་རབ་གྲོལ་བས། །དེ་དག་བདུད་ཀྱི་དབང་མི་མཆི། །ལྷའི་བུ་སེམས་མཉེན་པས་གསོལ་པ། །མི་རྣམས་གང་དག་སེམས་མཉེན་ཞིང་། །
བསྙེན་པར་དཀའ་དང་དགའ་བ་དང་། །ཁྱོད་ཀྱི་བསྟན་ལ་གང་མོས་པ། །དེ་དག་འདོད་པར་ཞུམ་མི་འགྱུར། །ལྷའི་བུ་སེམས་དག་པས་གསོལ་པ། །སེམས་དག་ལས་
རྣམས་གཙང་གྱུར་ཅིང་། །ཡང་དག་རྟོགས་པས་སྤྱོད་བགྱིད་པ། །དེ་དག་རྒྱལ་བའི་བསྟན་ཐོས་ན། །ཟབ་མོའི་རྣམས་ལ་ཞུམ་མི་འགྱུར། །ལྷའི་བུ་རྣམས་ཆོས་ཉིད་
ལ་གནས་པས་གསོལ་པ། །གང་གིས་ཡིད་ནི་ཆོས་ཉིད་ལ། །རབ་ཏུ་དགའ་ཞིང་ཐོག་མེད་པ། །དེ་དག་མི་དབང་སྲས་པོ་སྟེ། །ཞི་བའི་སར་ནི་ཕྱིན་པ་ལགས།
ལྷའི་བུ་ཆོས་ལ་ལེགས་པས་གསོལ་པ། །ཆོས་རྣམས་ཐམས་ཅད་ཆོས་དབྱིངས་སུ། །འདྲེན་པ་དེ་ལ་བསླབས་པ་རྣམས་ལ། །ཆོས་ཉིད་ལ་ནི་གང་སེམས་པ། །