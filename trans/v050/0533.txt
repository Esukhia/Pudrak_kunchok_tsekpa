༄༅། །བྱའོ། གཞན་ཡང་སེམས་ཀྱིས་དེ་ལ་བལྟ་བར་མི་བྱའོ། །སེམས་རྩེ་གཅིག་ཏུ་རང་གི་ཆོས་ཀྱི་དོན་གཉེར་ཞིང་གང་བསྒྲུབ་པར་བྱ་བའི། དངོས་པོ་
སེམས་རྩེ་གཅིག་མི་སྤང་བར་དེ་ལྟར་སེམས་ཡོངས་སུ་གདུལ་བར་བྱའོ། །གང་ཟག་དེས་རྒྱུ་དང་རྐྱེན་གང་གི་ཕྱིར། གཅིན་གྱི་བུམ་པ་འམ། དུག་གི་བུམ་པ་འམ་དང་། །
ཐལ་བ་དང༌། མེ་དེ་དག་ཐོགས་སྟེ། འོངས་ནས་བདག་གི་ལུས་ལ་གནོད་པ་བྱེད། བདག་གི་ལུས་ནི་དངོས་པོ་འདི་དག་གི་རྒྱུ་རྐྱེན་ཀྱིས་ན་བ་དང་། གནོད་པར་མི་འགྱུར་རོ་ཞེས་
བྱང་ཆུབ་སེམས་དཔའ་དེའི་ཚེ་དེ་ལྟར་རྒྱུ་དང་རྐྱེན་མང་པོའི་ཆོས་ལ་སོ་སོར་བརྟགས་ནས། སུ་ཞིག་ནི་དངོས་པོ་འདི་སྦྱིན་པར་བྱེད། དངོས་པོ་འདི་སུ་ལ་ནི་སྦྱིན་བར་བྱེད། དངོས་
པོ་གང་ནི་སྦྱིན་པར་བྱེད་ཅེས་དེས་དེ་ལྟར་ཡང་དག་པ་ཇི་ལྟ་བ་བཞིན་དུ་ཡིད་ལ་བྱེད་ན། སྦྱིན་བར་བྱེད་པ་ནི་སུ་ཡིན། ལེན་པར་བྱེད་པ་ནི་སུ་ཡིན། ཆོས་ནི་གང་ཡིན་ཞེས་ཆོས་འགས་
ཡང་ཡང་དག་པར་རྗེས་སུ་མི་མཐོང་ངོ་། །དེ་ལྟར་ཡང་དག་པའི་དྲན་བས་ཡིད་ལ་བྱེད་ཅིང་སོ་སོར་རྟོག་པའི་ཚེ། འདི་དང་དེ་ཞེས་བྱ་བར་མི་དམིགས་པའི་ཕྱིར། ཆོས་ཐམས་
ཅད་དམིགས་པར་མི་འགྱུར་ལ། མཐོང་བར་ཡང་མི་འགྱུར་རོ། །བྱང་ཆུབ་སེམས་དཔའ་དེས་ཆོས་ཐམས་ཅད་མི་དམིགས་ཤིང་མི་མཐོང་བའི་ཕྱིར། ཞེ་སྡང་དང་མཁོན་དུ་
འཛིན་པ་ཡང་བསྐྱེད་པ་བྱེད་དོ། །གང་པོ་བྱང་ཆུབ་སེམས་དཔའ་གལ་ཏེ་དེ་ལྟར་བསམས་ཀྱང་། ཞེ་སྡང་དང་མཁོན་དུ་འཛིན་པའི་བསམ་པ་སྐྱེས་པར་གྱུར་ན། གཞན་