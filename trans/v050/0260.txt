ཉམ་ཐག་འགྲོལ་མཛད་པ། མཐའ་ཡས་ཡོན་ཏན་མངའ་ཞིང་ཡེ་ཤེས་མངོན་པར་འཕགས་ལ་མགོས་ཕྱག་འཚལ། ཕུང་པོ་རྣམས་ནི་ངོ་བོ་ཉིད་སྟོང་ཤིན་ཏུ་ཕུང་པོ་རྣམས་དང་
བྲལ། བྱིས་པ་རྨོངས་བྱེད་རྣམས་ནི་རབ་ཏུ་བྲལ་བར་ཁྱོད་ཀྱིས་ཡོངས་སུ་བརྟགས། ཤེས་པ་མི་ལྡན་སྐྱེ་བོ་ཕལ་ཆེན་འདིར་བཅིངས་རྙོང་ལ་སྤྲེའུ་ཐོགས་བཞིན། གྲོལ་བ་
མཁས་པ་རྣམས་ནི་མཁས་ལ་རླུང་བཞིན་ཆགས་པ་མེད་པར་འདོད། ཁམས་རྣམས་ཁམས་ཀྱིས་རྣམ་པ་ཀུན་ཏུ་སྟོང་པར་ཐམས་ཅད་མཁྱེན་པས་གསུངས། དཔེར་ན་
བྲག་ཆ་རྣམ་པ་ཀུན་ཏུ་ཤིན་ཏུ་སྒྲ་དང་བྲལ་བ་འདྲ། དེས་ནི་མི་མཁས་སྐྱེ་བོ་ཡང་དག་ཇི་བཞིན་མི་ཤེས་མང་པོ་བཅིངས། གྲོལ་བ་མཁས་པའི་ཡང་དག་རྟོགས་པ། རྣམས་
ནི་ཁམས་གསུམ་ཆགས་མ་མཆིས། སྐྱེ་མཆེད་ངོ་བོ་ཉིད་ཀྱིས་རྟག་ཏུ་སྟོང་ཞེས་ཐམས་ཅད་མཁྱེན་པས་བསྟན། ཡང་དག་མ་ལགས་བརྫུན་ཞིང་བྱིས་པ་སླ་བ་ཆད་པ་སྟོང་
པ་འདྲ། མི་མཁས་སྐྱེ་བ་ཆོས་ལ་གཅིག་ཏུ་མ་ངེས་མང་པོ་དེ་ལ་ཆགས། དཔེར་ན་འདྲེན་པ་རྒྱ་མཚོ་ཆེན་པོར་འཁྱམས་པ་བཞིན་དུ་འཁོར་བར་ལྷུང་། འདྲེན་པ་དབང་
པོ་འདི་དག་དབང་པོ་ཉིད་ཀྱིས་ཤིན་ཏུ་སྟོང་པ་སྟེ། ཐུབ་པ་མེ་ལོང་ནང་གི་བཞིན་གྱི་དཀྱིལ་འཁོར་ལྟ་བུར་ཤིན་ཏུ་སྟོང་། མི་མཁས་སྐྱེ་བོ་ཡང་དག་ཇི་བཞིན་མ་འཚལ་
མང་པོ་དག་ནི་དེ་ལ་ཆགས། བྱ་དང་མཚོའི་ཉ་དང་སྲོག་ཆགས་དག་ནི་རྒྱ་ལ་ཐོགས་པ་བཞིན། སེམས་ཅན་སེམས་ཅན་ཉིད་སྟོང་སེམས་ཅན་བྲལ་ཞིང་ངོ་བོ་ཉིད་ཀྱིས་སྟོང་