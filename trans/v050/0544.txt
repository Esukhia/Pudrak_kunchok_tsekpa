བྱེད་དོ། །རབ་ཏུ་བྱུང་ནས་ཀྱང་འདུ་འཛི་རྣམས་སྤངས་ནས། ཤིན་ཏུ་ཐག་རིང་བའི་རི་དང་། ནགས་ཚལ་དབེན་པ་དག་དུ་གནས་ཤིང་། དགེ་བའི་ཆོས་ཆུད་མི་ཟ་བར་བྱེད་དེ།
བྱང་ཆུབ་སེམས་དཔའ་གང་ཆོས་གཉིས་པོ་འདི་དང་ལྡན་པར་གྱུར་ན། ཡོན་ཏན་ཕུན་སུམ་འཚོགས་པ་ཐམས་ཅད་རབ་ཏུ་ཐོབ་པར་འགྱུར་རོ། །དེ་ནས་དེའི་ཚེ་བཅོམ་ལྡན་འདས་
ཀྱིས་ཚིགས་སུ་བཅད་དེ་བཀའ་སྩལ་པ། །རབ་ཏུ་བྱུང་བ་རྟག་མོས་པས། རྟག་ཏུ་རབ་ཏུ་བྱུང་བར་འགྱུར། །རི་དང་ནགས་ཚལ་གནས་མོས་པས། ཡོན་ཏན་འབྱུང་གནས་
འཕེལ་བར་བྱེད། །དབེན་པར་གནས་ལ་སྟེན་བྱེད་པས། །འདོད་ལྔའི་ཆགས་པ་ཡོངས་སུ་སྤོང་། དེ་ན་འདུ་འཛི་མེད་པས་ན། །དགེ་ཆོས་རྐྱེན་ནི་ཉམས་མི་འགྱུར། །ཕན་ཚུན་
འདྲུལ་ཞིང་གཏམ་འདྲི་བ། །ཚིག་གིས་སྨྲ་བ་མེད་པས་ན། །སྟོང་དབེན་ཉེར་ཞི་བདེ་བ་ལ། །སངས་རྒྱས་རྣམས་ཀྱིས་རབ་ཏུ་བསྔགས། །དེ་ཕྱིར་བྱང་ཆུབ་སེམས་དཔའ་རྣམས། །
རྟག་པར་ཡོངས་སུ་བསྟེན་བྱ་ཞིང་། །གྲོང་ཁྱེར་ལ་ནི་ཆགས་མི་བྱ། །བསྟེན་ན་རྙེད་སེམས་སྐྱེ་བར་འགྱུར། །རྙེད་པ་ཐོབ་ནས་རབ་ཏུ་དགའ། །སྟོང་པར་གྱུར་ན་མྱ་ངན་སྐྱེ། །དེ་ཡིས་
སངས་རྒྱས་མཆོད་བྱས་ཀྱང་། མཆོད་པ་བྱས་ཞེས་མི་བརྗོད་དོ། །འདི་འདྲའི་ཉེས་དམིགས་སྤོང་འདོད་ན། རྙེད་པ་རྣམས་ནི་སྤང་བར་བྱ། །སྤངས་ནས་གནས་དབེན་རབ་གནས་ནས།
སྟོང་པའི་ཆོས་ནི་བསྒོམ་པར་བྱ། །གཞན་ཡང་གང་པོ་བྱང་ཆུབ་སེམས་དཔའ་ནི། རྟག་པར་ཆོས་གཉེར་བ་ཡོངས་སུ་སློབ་པར་བྱའོ། །ཡོངས་སུ་གཉེར་ནས་ཀྱང་། ཀློག་ཅིང་ཁ་ཐོན་