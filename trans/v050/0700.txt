རྣམ་པ་དུ་མ་འཐོབ་པར་འགྱུར་མཐོ་རིས་ཐར་པ་མིའི་བདེ་བ་དང་། །འགྲོ་བ་ཀུན་ཀྱི་བསོད་ནམས་གཏེར་ཐོབ་འགྱུར། །ཁྱོད་ཀྱི་བརྗོད་དང་གྲགས་པ་རྒྱ་ཆེན་པོ། །ཕྱོགས་རྣམས་ཀུན་གྱི་ཞིང་
མང་བརྒྱར་ཡང་མཆིས། །རྒྱལ་བ་ཁྱོད་ཀྱི་བསྔགས་པའི་འཕྲེང་བ་ནི། །བདེ་བར་གཤེགས་རྣམས་འཁོར་དུ་རྟག་པར་སྒྲོགས། །རིམས་ནད་བྲལ་ཞིང་འགྲོ་བ་ཐར་པར་མཛད། མཐོང་ན་དགའ་
བ་ཐུགས་རྗེ་མཆོག་ལྡན་པ། །བཅོམ་ལྡན་དབང་པོ་ཞི་བ་ཞི་དགྱེས་པ། མི་མཆོག་དམ་པ་ཁྱོད་ལ་ཕྱག་འཚལ་ལོ། །བདག་གིས་རྒྱལ་བ་ཁྱོད་ཀྱི་གསུང་ཐོས་ནས། །མངོན་པར་ཤེས་པ་ལྔ་
ཐོབ་མཁའ་ལ་གནས། །དཔའ་བོ་བདེ་གཤེགས་མཚུངས་པར་བདག་གྱུར་ཏེ། །དྲི་མེད་ཆོས་ནི་འགྲོ་ལ་རྣམ་པར་དབྱེ། །ལྷ་དང་མི་དང་ཀླུས་མཆོད་བདེ་བར་གཤེགས། །ཡོན་ཏན་ཀུན་ཀྱི་མཐར་
ཕྱིན་དེང་བསྟོད་པས། །བསོད་ནམས་རྒྱ་ཆེན་གང་བསྒྲུབས་གྱུར་པ་འདིས། །འགྲོ་བ་སངས་རྒྱས་གོ་འཕང་ཐོབ་པར་ཤོག །ཡུལ་འཁོར་སྐྱོང་། དེ་ནས་མཚན་མོ་དེའི་ནམ་ནངས་པ་དང་། །རྒྱལ་པོ་
འོད་གཟེར་ལྡན་གྱིས་གཞོ་ནུའི་བུད་མེད་ཀྱི་འཁོར་དུ་མའི་སྒྲ་ཐོས་སོ། །ཐོས་ནས་ཀྱང་མྱུར་བ་མྱུར་བར་རིངས་པའི་གཟུགས་ཀྱིས། །གྲོང་ཁྱེར་དགའ་མཆོག་ག་ལ་བ་དེར་སོང་སྟེ་ཕྱིན་ནས། །འདི་སྐད་
ཅེས་སྨྲས་སོ། །ཁྱེད་ཅིའི་ཕྱིར་དུ་དེ་དག་གིས་སྨྲས་པ། །རྒྱལ་བུ་གཞོན་ནུ་བསོད་ནམས་ཀྱི་འོད་གཟེར་མི་གདའ་བའི་སླད་དུའོ། །ཡུལ་འཁོར་སྐྱོང་། །དེ་ནས་རྒྱལ་པོ་འོད་གཟེར་ལྡན་
གཞོན་ནུའི་ཕྱིར་ཤིང་བཅད་པ་བསྒྱེལ་བ་ལྟར་ས་ལ་འགྱེལ་ཏོ། །ལངས་ནས་ངུ་ཞིང་གྲོང་ཁྱེར་དེར་ལན་སྟོང་དུ་ཡོངས་སུ་བཙལ་ཏོ། །ཡུལ་འཁོར་སྐྱོང་དེ་ནས་གྲོང་ཁྱེར་དེ་ན་གྲོར་ཁྱེར་གྱི་ལྷ་གང་ཡིན་པ་