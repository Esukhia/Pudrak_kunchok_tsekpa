ཡིན་གྱི། །མཁས་པ་དག་གིས་ནང་གིས་རིག་པར་བྱ་བ་ཡིན་ནོ། །དེ་ནས་དེའི་ཚེ་བཅོམ་ལྡན་འདས་ཀྱིས་ཚིགས་སུ་བཅད་དེ་བཀའ་སྩལ་པ། །གང་གིས་དོན་ནི་མི་རྟོགས་པ། །སངས་
རྒྱས་ཆོས་ལ་མྱ་ངན་སྐྱེ། །གལ་ཏེ་དོན་ནི་རིག་འགྱུར་ན། །སངས་རྒྱས་དེ་ལ་སྟོན་པར་མཛད། སངས་རྒྱས་སྟོན་པར་གང་སེམས་པ། །དེ་ནི་མྱ་ངན་འདས་གཉེར་པས། འབད་རྩོལ་
སེམས་ནི་མེད་པར་ཡང་། །ཡང་དག་སེམས་ནི་སེམས་པར་བྱེད། །འདི་ལ་ཆོས་སྐྱེ་ཡོད་པ་མིན། །འགག་པའི་ཆོས་ཀྱང་ཡོང་མིན་ཏེ། །སྐྱེ་དང་འགག་པ་མེད་འགྱུར་པ། །དེ་ནི་ཆོས་རྣམས་ཡང་དག་མཚན།
ཆོས་གང་སྐྱེ་བ་མེད་པ་ལ། །བྱེད་དང་འབྱུང་དང་ཡོང་མི་འགྱུར། ཡིན་དང་མ་ཡིན་ཐ་དད་གཅིག །ཆོས་འདི་ལ་ནི་དེ་དག་མེད། །དེ་ནི་མྱ་ངན་འདས་ཡིན་ཏེ། དེ་ན་འགག་པར་
བྱ་བ་མེད། །ཐག་ནི་ཉེ་རིང་གང་ཟེར་བ། །དེ་དག་གཉི་ག་སྟོང་པ་ཡིན། གང་ཞིག་སྟོང་པར་རྟོགས་བྱུང་བ། །དེ་ནི་མྱ་ངན་འདས་ཤེས་ཡིན། །མྱ་ངན་འདས་པར་གང་ཤེས་པ། །
ངའི་སློབ་མ་ཞེས་བྱའོ། །གང་པོ་བྱང་ཆུབ་སེམས་དཔའ་གང་གིས་ཆོས་བཞི་པོ་འདི་དང་ལྡན་པར་གྱུར་ན། མང་དུ་ཐོས་པ་རྒྱ་མཚོ་ཆེན་པོ་ལྟ་བུར་བསྩགས་པ་ཡིན་བས། །ཡོངས་
སུ་གཏུགས་པར་མི་འགྱུར་ཞིང་། རྟག་པར་མང་དུ་ཐོས་པའི་གཏེར་རིན་པོ་ཆེ་བསྩགས་ནས། ཆོས་རྣམས་ལ་ངེས་པའི་དོན་ཐོས་པས། ཚིག་གི་དོན་རྣམས་ལེགས་པར་ཁོང་དུ་ཆུད་
པར་འགྱུར་རོ། །དེ་ནས་དེའི་ཚེ་བཅོམ་ལྡན་འདས་ཀྱིས་ཚིགས་སུ་བཅད་དེ་བཀའ་སྩལ་པ། །རྟག་ཏུ་མང་ཐོས་གཉེར་འདོད་པ། །སངས་རྒྱས་རྣམས་ཀྱིས་བསྔགས་གྱུར་ཅིག །