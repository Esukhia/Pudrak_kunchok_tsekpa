དེའི་ཚེ་བཟོད་པའི་ཆོས་དེ་ལྟ་བུ་ཡང་དག་པར་བླངས་པས། བདུད་སྡིག་པའི་ཡིད་ཀྱིས་མི་སྟོང་བཀྱེ་སྟེ། རྒྱུན་ཆད་པ་མེད་པར་ངག་རྩུབ་མོས་སྤྱོས་ཤིང་རྟག་པར་ང་ལ་སྨད་པར་གྱུར་
ཀྱང་། ངའི་སེམས་ལ་གཡོ་ཞིང་འགྱུར་བ་ཇི་ཡང་མེད་དོ། །མོའུ་དགལ་སྤྱོ་བ་ལ་དཔའ་བའི་སྐྱེས་བུ་སྟོང་པོ་དེ་དག་དྲང་སྲོང་བཟོད་པའི་སྟོབས་ལ་ཤིན་ཏུ་དང་པ་སྐྱེས་སྟེ། སྡིག་པ་བཤགས་
ནས་དྲང་སྲོང་བཟོད་པའི་སྟོབས་ཀྱི་རྗེས་སུ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་པས། དེའི་ཚེ་ངས་ཡོངས་སུ་བཏུལ་ནས། སངས་རྒྱས་ཀྱི་བསྟན་པ་ལ་ཡང་
དག་པར་བཀོད་དེ། སྐྱེས་བུ་སྟོང་པོ་དེ་དག་ཕ་རོལ་ཏུ་ཕྱིན་པ་དྲུག་ཕུན་སུམ་འཚོགས་པར་སྤྱད་པས། མཐར་གྱིས་མངོན་པར་རྫོགས་པར་སངས་རྒྱས་ནས། ཐམས་ཅད་ལྷག་མ་མེད་པའི་
མྱ་ངན་ལས་འདས་པའི་དབྱིངས་སུ་ཡོངས་སུ་མྱ་ངན་ལས་འདས་པར་གྱུར་ཏོ། །མོའུ་དགལ་ཁྱོད་ཀྱིས་དེའི་ཚེ་དེའི་དུས་ན་བདུད་སྡིག་པའི་ཡིད་སྐྱེས་བུ་སྟོང་བཀྱེ་ནས་ང་ལ་སྤྱོར་བཅུག་པ་དེ་
།། །།གཞན་ཡང་མོའུ་དགལ་ངས་མངོན་བར་བྲན་ཏེ། སྔོན་བྱུང་བ་འདས་པའི་དུས་ན། ངས་རང་གི་ལུས་སེམས་ཅན་རྣམས་ཡོངས་སུ་བཏང་
ནས། འཇིག་རྟེན་གྱི་སྐྱེ་བོ་རྣམས་ཀྱི་བྲན་དང༌། གཡོག་བྱས་པས་དེའི་ཚེ་སྐྱེ་བོ་མང་པོ་དེ་དག་གིས། ང་ལ་ལས་རྣམ་པ་སྣ་ཚོགས་བྱེད་དུ་བཅུག་སྟེ། ཁ་ཅིག་གིས་ནི་ང་བཤང་གཅི་འཐོར་