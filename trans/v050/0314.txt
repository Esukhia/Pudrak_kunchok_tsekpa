ཉོན་མོངས་རྣམས་དག་པ། །ཐུབ་པ་བརྡའི་ཚིག་ཀྱང་ལགས། །ལྷའི་བུ་ཀུན་ཏུ་རྟོག་པ་ལ་མཁས་པས་གསོལ་པ། ཀུན་ནས་ཉོན་མོངས་རྣམས་དག་དང་། །ཟག་པ་དག་དང་ཉོན་མོངས་དང་།
བདག་དང་བཤད་དང་ཉེ་དུ་དང་། །སྟོན་པ་འདི་ཀུན་མིང་ཙམ་ལགས། །ལྷའི་བུ་མི་གནས་པ་བློ་གྲོས་ཀྱིས་གསོལ་པ། ཁམས་གསུམ་རྣམས་ལ་མ་ཆགས་ཏེ། །ནམ་མཁའ་འདྲ་བའི་ཐུགས་
མངའ་བ། །བྲལ་བར་གྱུར་ཅིང་སྦྱིན་པའི་གནས། །ཞི་བའི་སེམས་ལ་ཕྱག་ཀྱང་འཚལ། །ལྷའི་བུ་མ་གོས་པས་གསོལ་པ། །ཐུབ་པ་ཁྱོད་ཀྱི་ཐུགས་ཡིད་ནི། །གཟུགས་དང་གཟུགས་མེད་མི་
གནས་ཤིང་། །འདོད་དང་མྱ་ངན་འདས་པ་ལ། །གནས་པ་མ་མཆིས་པར་སྣང་འདྲ། །ལྷའི་བུ་རེ་བ་མེད་པས་གསོལ་པ། །འདོད་པའི་ཁམས་ལ་རེ་སྤངས་པ། །གཟུགས་དང་གཟུགས་མིན་
གཉི་གར་མིན། །འདུ་འཛི་དག་དང་བྲལ་གྱུར་པ། །སྲེད་ཟད་ཁྱོད་ལ་ཕྱག་ཀྱང་འཚལ། །ལྷའི་བུ་སྲེད་པ་བྱུང་བས་གསོལ་པ། །འབྱུང་བ་དག་དང་འཇིག་པ་དང་། །ཁྱོད་ཀྱི་སྲིད་པ་ཡང་དག་ཆད། 
ཁམས་གསུམ་ཀུན་ལ་ཆགས་མི་མངའ། །རྣམ་པར་འདྲེན་ལ་ཕྱག་ཀྱང་འཚལ། །ལྷའི་བུ་སྲེད་པ་ཟིལ་གྱིས་གནོན་གྱིས་གསོལ་པ། །འཇིགས་རྟེན་འདི་དག་ཟིལ་མནན་ནས། །ཁྱུ་མཆོག་
དམ་པ་སྤྱོད་མཛད་ཅིང་། །སེམས་ཅན་འཇིག་རྟེན་སྒྲོལ་མཛད་པ། །ཐུགས་བརྩེ་ཁྱོད་ལ་ཕྱག་ཀྱང་འཚལ། །ལྷའི་བུ་སྲེད་པ་དང་བྲལ་བས་གསོལ་པ། ཀུན་ཏུ་སྦྱོར་དང་བྲལ་བ་སྟེ། །ཡང་
སྲིད་པས་པས་ཞིར་གྱུར་པ། །དག་པའི་བདག་ཉིད་དག་པའི་སེམས། །ལུས་དང་བྲལ་ལ་ཕྱག་འཚལ་ལོ། །ལྷའི་བུ་ཇི་ལྟ་བ་བཞིན་དུ་རིགས་པས་གསོལ་པ། །ཆོས་རྣམས་ཐམས་ཅད་