དེ་བས་ཁྱོད་ནི་དོ་ཟླ་མེད། །ལྷའི་བུ་སྟོབས་དང་ལྡན་གྱིས་གསོལ་པ། །ཁམས་གང་ལ་ནི་བསྟེན་བགྱིས་ཤིང་། །གང་གིས་མངོན་པར་ལས་བགྱིས་དང་། །དེའི་རྣམ་སྨིན་ཅི་འདྲ་བ།
དེ་ཀུན་སྤྱན་དང་ལྡན་པས་མཁྱེན། །ལྷའི་བུ་སྟོབས་ཡང་དག་འཕགས་ཀྱིས་གསོལ་པ། ཁམས་གང་ལ་ནི་བསྟེན་བགྱིས་ཤིང་། །ཅི་འདྲའི་རང་བཞིན་གྱུར་པ་ཡི། །སེམས་
ཅན་ཐམས་ཅད་ཁྱོད་ཀྱིས་མཁྱེན། །ཕྱག་གི་སེར་མོ་ལྔ་དང་འདྲ། །ལྷའི་བུ་སྟོབས་ལ་སྤྱོད་པས་གསོལ་པ། །ཁམས་གང་ལ་ནི་བསྟེན་བགྱིས་ཤིང་། །བཤེས་གཉེན་ཅི་འདྲ་རྙེད་
གྱུར་ནས། །འདུ་འཛི་ཅི་འདྲ་བགྱིད་གྱུར་པ། །དེ་ཀུན་བླ་ན་མེད་པས་མཁྱེན། །ལྷའི་བུ་སྟོབས་ཀྱིས་བྱིན་གྱིས་བརླབས་པས་གསོལ་པ། །སྟོབས་ཀྱི་བྱིན་གྱིས་རླབས་མཁྱེན་
ཅིང་། །འདྲེན་པ་དེའི་ཁམས་དང་ནི། །འདུ་འཛི་བཤེས་གཉེན་ཚོགས་ཀྱི་རྣམས། །དེ་དག་མི་མཆོག་ཁྱོད་ཀྱིས་མཁྱེན། །ལྷའི་བུ་ཁམས་ངེས་པས་གསོལ་པ། །ཁམས་
དེ་དང་ནི་དེ་ལེན་དང་། །བཤེས་གཉེན་དེ་དང་དེ་འགྲོགས་པ། །དེ་ལ་ཁྱོད་ཀྱིས་མཁྱེན་པ་དེས། །དེ་ཕྱིར་ཐེ་ཙོམ་ཡོང་མི་མངའ། །ལྷའི་བུ་ཁམས་ལ་རྟེན་པས་གསོལ་པ། །སེམས་
ཅན་གང་ན་གནས་གནས་པའི། །འཁོར་བ་དེ་དང་ཁམས་དེ་དང་། །སྤྱོད་དང་སྐད་དང་འགྲོ་བ་རྣམས། །མི་མཆོག་ཁྱོད་ཀྱིས་རབ་ཏུ་མཁྱེན། །ལྷའི་བུ་ཁམས་ལ་མཁས་པས་
གསོལ་པ། །ཡེ་ཤེས་གང་གིས་ཁམས་དེ་ནི། །འདྲེན་པས་མངོན་པ་པར་མཁྱེན་པའི། །མཁྱེན་ཏེ་མཁྱེན་པས་སྟོང་ངོ་ཞེས། །བླ་མཆོག་མངའ་བས་ཡང་དག་བསྟན། །