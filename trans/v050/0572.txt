གཉིས་གྱི་མཆོག། བསོད་ནམས་ཀྱི་ཞིང་། ཤིན་ཏུ་ཟབ་ཅིང་དཔག་པར་དཀའ་བ། སྤྱོད་པ་དཔག་ཏུ་མེད་པ་དང་ལྡན་པ། གོམ་པ་གཅིག་བོར་ན་ཡང་། སེམས་ཅན་ཐམས་ཅད་ཀྱི་
སེམས་གང་དང་ཡང་གང་གིས། རྐང་པ་བཏེག་ཅིང་བཞག་པ་ཡང་མི་འགྱུར་ལ། གཞན་ལ་བར་མི་ནུས་པ་དེ་གང་ཡིན་ཞེས་ཟེར་ན་དེ་ནི་ང་ཡིན་ནོ་ཞེས་སྨྲ་བར་བྱ་སྟེ། གང་པོ་སེམས་ཅན་
ཐམས་ཅད་ཀྱིས་དེ་བཞིན་གཤེགས་པ་དགོངས་པ་གང་དང་བསམ་བ་གང་དང་། སྤྱོད་པ་གང་གིས་ཞབས་བཏེག་པ་དང་། གཞག་པ་གཞལ་བར་མི་ནུས་པས་སོ། །དེ་ནས་དེའི་
ཚེ་བཅོམ་ལྡན་འདས་ཀྱིས་དོན་འདི་ཉིད་རབ་ཏུ་གསལ་བར་བསྟན་པའི་ཕྱིར། ཚིགས་སུ་བཅད་དེ་བཀའ་སྩལ་པ། །བཅོམ་ལྡན་དགོངས་པ་གང་དག་དང༌། །སྤྱོད་པ་གང་གིས་
ཞབས་བཏེག་བཞག། །གཡོ་མི་གཡོ་སེམས་ཅན་གྱིས་ནི། དངོས་པོ་འདི་ནི་བརྟག་མི་རིགས། །རྫུ་འཕྲུལ་མཐུ་ཡང་ཚད་མེད་དེ། སྤྱོད་པ་དག་ཀྱང་ཚད་མེད་དོ། །ཡོན་ཏན་དག་
ནི་ཚད་མེད་ཕྱིར། །མཆོག་ཏུ་མཐོ་ཞིང་གཙོ་བོར་གྱུར། །བློ་གྲོས་ཆེན་པོ་ཚད་མེད་པས། །སུས་ཀྱང་མཐར་ཐུག་ཤེས་མི་འགྱུར། གལ་ཏེ་སེམས་ཅན་ཐམས་ཅད་ཀུན། ཤེས་
རབ་དང་ནི་རྫུ་འཕྲུལ་སྟོབས། །ཐམས་ཅད་ཤ་རི་བུ་དང་ནི། མོའུ་འགལ་ལྟ་བུར་གྱུར་ཀྱང་ནི། ང་ཡིས་རྐང་པ་བཏེག་བཞག་པའི། དངོས་པོ་དག་ནི་རེག་མི་འགྱུར། གལ་ཏེ་སེམས་
ཅན་ཐམས་ཅད་ཀུན། ཐམས་ཅད་རང་རྒྱལ་གྲུབ་གྱུར་ཀྱང་། དེའི་གོམ་ཅིག་མི་རིག་ན། །ཆོས་ཟབ་གཞལ་ལྟ་སྨོས་ཅི་དགོས། །ཉི་ཟླ་ཚད་མེད་ཅི་སྙེད་པ། ཉི་མའི་དཀྱིལ་འཁོར་