། བདག་ཉིད་འཕོལ་བར་བྱེད། །དགེ་བའི་རྩ་བ་དང་ལྡན་པའི་ལེའུ་སྟེ། །བཞི་པའོ།། །དེ་ནས་དེའི་ཚེ་བཅོམ་ལྡན་འད་
ཀྱིས། །རྫུ་འཕྲུལ་གྱི་མཐུས་སྐྲའི་སྤྲའི་བུ་ག་ཀུན་ནས་འོད་ཟེར་བྱེ་བ་ཕྲག་བརྒྱ་སྟོང་དུ་མ་བཀྱེའོ། །གཞན་ཡང་སྒྲའི་བུ་ག་རེ་ར་ཀུན་ནས་མི་རབ་ཏུ་འབྱུར་བའི་བུང་པོ་རི་རབ་ལྡན་པོ་དང་མཉམ་
བ་དག་བྱུང་བར་གྱུར་ཏོ། །གཞན་ཡང་སྤྲའི་བུ་ག་རེར་ཀུན་ནས། དེ་བཞིན་གཤེགས་པ་ཆོས་སྟོན་པར་མཛད་ད་པ་གང་གའི་ཀླུང་གི་བྱེ་མ་སྙེད་བྱུང་བར་གྱུར་ཏོ། །འཁོར་འདུས་པ་
ཐམས་ཅད་ཀྱིས་ཀྱང་། དེ་ལྟ་བུའི་རྫུ་འཕྲུལ་གྱི་མཐུ་བསྟན་པ་མཐོང་བར་གྱུར་ཏོ། །དེ་ནས་བཅོམ་ལྡན་འདས་ཀྱིས། རྫུ་འཕྲུལ་གང་མངོན་པར་འདུ་མཛད་པ་མངོན་པར་འདུ་མཛད་ན།
ཚེ་དང་ལྡན་པ་གང་པོ་ལ་བཀའ་སྩལ་པ། གང་པོ་ཁྱོད་ཀྱིས་དེ་བཞིན་གཤེགས་པའི་བ་སྤའི་བུ་གནས་བྱུང་བའི་རྫུ་འཕྲུལ་གྱི་མཐུ་མཐོང་ངམ། བཅོམ་ལྡན་འདས་མཐོང་ལེགས་སོ། །
གང་པོ་དེ་བཞིན་གཤེགས་པ་ནི་རྟག་པར་འདི་ལྟ་བུའི་རྫུ་འཕྲུལ་གྱི་མཐུ་དང་ལྡན་པས། རྒྱུན་ཆད་པ་མེད་པ་ཡིན་ན། དང་ཉན་ཐོས་རྣམས་ནི་དེ་བཞིན་གཤེགས་པ་འདི་ལྟ་བུ་ཤིག་ཏུ་ཞུགས་
ནས་འཆད་པ་མཐོང་སྟེ། ང་ནི་ཡང་དག་པར་ན། ཕྱོགས་བཅུའི་འཇིག་རྟེན་གྱི་ཁམས་གང་གའི་ཀླུང་གི་བྱེ་མ་སྙེད་ཀུན་དུ་རྒྱུན་ཆད་པ་མེད་པར་སངས་རྒྱས་ཀྱི་མཛད་པ་མཛད་ཅིང། ཕྱོགས་
བཅུའི་འཇིག་རྟེན་གྱི་ཁམས་ཀུན་ཏུ་དེ་བཞིན་དུ་ཆོས་བསྟན་པར་མཛད་དོ། །གང་པོ་གལ་ཏེ་འགའ་ཞིག་ཡང་དག་པའི་ཚིག་གིས་འདི་སྐད་དུ་མཚུངས་པ་མེད་ཅིང་དབེའ་བླ་མེད་པ། རྐང་