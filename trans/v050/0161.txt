༄༅། །དག་གིས་མངོན་པར་བསྟོད་པ། །རྒྱལ་བའི་ཡོན་ཏན་མཐོང་བའི། །ལྷའི་དགུ་ཁྲི་ཐབ་པ་དག །འདྲེན་པ་
ཁྱོད་ཀྱི་སྤྱན་སྔ་ན། །ཐལ་མོ་རབ་ཏུ་སྦྱར་ནས་མཆིས། །རྒོད་པ་མ་མཆིས་ཞུམ་མ་མཆིས། །འདོད་པ་མ་མཆིས་འགྱོད་མ་མཆིས། །མི་བླུན་ངོ་མཚན་མ་མཆིས་པར། །
རྐང་གཉིས་མཆོག་ལ་ཕྱག་ཀྱང་འཚལ། །ཁྱོད་ནི་སྲིད་པའི་རྒྱུད་རྣམས་བཀུམ། །མི་ཤེས་པ་ནི་རྣམ་པར་སྤངས། །སྲིད་པའི་ཕུར་པ་རབ་ཏུ་ཕྱུང་། །ང་རྒྱལ་རྒྱལ་མཚན་
ཁྱོད་ཀྱིས་བསྙལ། །ཁྱོད་ནི་ཟུག་རྔུ་ཕྱུང་བ་སྟེ། །རྨ་ལ་གདུག་པ་ཁྱོད་ཀྱིས་སྤངས། །ཁྱོད་ནི་བདེན་བཞི་སྤྱོད་པ་སྟེ། །འདྲེན་པ་ཁྱོད་ཀྱིས་རྨ་རྣམས་སོས། །ཁྱོད་ཀྱིས་
ཉོན་མོངས་ཐམས་ཅད་སྤངས། བཅིང་བ་དག་ནི་ཐམས་ཅད་བཅད། །སྦྱོར་བ་ཀུན་དང་བྲལ་བ་སྟེ། །ཐུབ་པ་ཆགས་པ་ཀུན་ལས་འདས། །རྒྱལ་བ་ཁྱོད་ཀྱི་སྤྱོད་
ཡུལ་ནི། །སྟོང་པ་ཉིད་དང་མཚན་མ་མེད། །བཅོམ་ལྡན་ཁྱོད་ལ་སྨོན་པ་ཡང་། །རྣམ་པ་ཀུན་ཏུ་མི་མངའོ། །ཁྱོད་ཀྱིས་སྲེད་པ་དྲུངས་ནས་ཕྱུང་། །མ་རིག་པས་
ནི་ཐུགས་ཀྱང་ཕྱུང་། །རྣམ་པ་བཞི་པོའི་ཕྱིན་ཅི་ལོག །རྣམ་པ་ཀུན་ཏུ་ཡོངས་སུ་སྤངས། །གང་དུ་འཇིག་རྟེན་མི་ཆུད་དེ། །རི་དགས་རྔོན་པས་ཇི་བཞིན་དུ། །
འཇིགས་ཤིང་སྐྲག་པར་འགྱུར་བའི། །ཡང་དག་མཐའ་ནི་བྱིན་གྱིས་གཟིགས། །སེམས་ཅན་འཇིག་ཚོགས་ལྟར་ལྷུང་སྟེ། །སྟོང་པ་ཉིད་ནི་མ་འཚལ་བས། །