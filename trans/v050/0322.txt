མི་མངའ། །ལྷའི་བུ་ཆོས་ཀྱི་ངོ་བོ་ཉིད་ལ་མཁས་པས་གསོལ་པ། །དགེ་ལ་ཀུན་ནས་ཉོན་མོངས་པ། །ནག་པོའི་ཕྱོགས་ཀྱི་རང་བཞིན་ཏེ། །ཁྱོད་ཀྱི་ཐུགས་ནི་ངེས་མི་གོས། །གནས་ཀྱང་མེད་པར་
ཐུབ་པས་མཁྱེན། །ལྷའི་བུ་རིག་པ་ལ་མཁས་པས་གསོལ་པ། ནག་པོའི་ཆོས་ནི་ནམ་དུ་ཡང་། །དཀར་པོའི་ཆོས་དང་མི་འགྲོགས་པར། །རིངས་པར་བཅོམ་ལྡན་ཁྱོད་ཀྱིས་གསུངས།
དེས་ན་བཅོམ་ལྡན་བདག་གི་བླ། །ལྷའི་བུ་དགེ་བ་དང་མི་དགེ་བ་རིག་པས་གསོལ་པ། །ཆོས་རྣམས་ཐམས་ཅད་མ་འདྲེས་པར། །དཔའ་བོ་ཆེན་པོ་ཁྱོད་ཀྱིས་མཁྱེན། །ཀུན་ནས་ཉོན་མོངས་བརྟགས་
པས་ནས། །དཀར་པོའི་ཕྱོགས་ལས་འགྲིབ་པར་འགྱུར། །ལྷའི་བུ་ལམ་མཁས་པས་གསོལ་པ། ཀུན་ནས་ཉོན་མོངས་སྤྱོད་པ་ལ། །དཀར་བའི་ཕྱོགས་ནི་མི་འབྱུང་སྟེ། །དེ་ལྟར་
འཚལ་བར་མ་གྱུར་ལ། །བར་ཆད་དུ་ནི་འགྱུར་བར་གསུངས། །ལྷའི་བུ་ཐར་པ་འདོད་ཀྱིས་གསོལ་པ། །ནག་པོའི་ཕྱོགས་ལ་སྟོན་བགྱིས་ན། །ཐར་པ་འདོད་པ་མང་པའི། །བར་དུ་
གཅང་པ་{ལ་}འགྱུར་ཞེས་གསུངས། །དེས་ན་རྒྱལ་ཁྱོད་ཐམས་ཅད་མཁྱེན། །ལྷའི་བུ་དག་པའི་སེམས་ཀྱིས་གསོལ་པ། །སེམས་གྲོལ་བགྱིས་པར་གང་འཚལ་བས། །ཀུན་ནས་ཉོན་མོངས་ཤེས་
བྱ་ཞེས། །དཔའ་བོ་ཆེན་པོ་ཁྱོད་ཀྱིས་གསུངས། །དེས་ཁྱོད་འཇིག་རྟེན་མཆོད་རྟེན་ལགས། །ལྷའི་བུ་ཉོན་མོངས་མཐོང་གིས་གསོལ་པ། །ཀུན་ནས་ཉོན་མོངས་སྤྱོད་བགྱིད་ཅིང་། །ཀུན་ནས་ཉོན་མོངས་
མ་འཚལ་ལ། །དམ་པའི་ཆོས་ནི་ཤེས་མི་ནུས། །དེ་སྐད་བདེ་བར་གཤེགས་པས་གསུངས། །ལྷའི་བུ་སྡིག་མཐོང་གིས་གསོལ་པ། །སྡིག་པ་རྣམས་ལ་བསྟེན་བྱས་ཀྱང་། །དགེ་བ་མི་འགྲིབ་གང་སྨྲ་བ།