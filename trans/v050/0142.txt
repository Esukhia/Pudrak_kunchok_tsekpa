གནོད་སྦྱིན་གྱི་མཆོད་པའི་བར་དག་ཀྱང་མཐོང་། ལུང་བསྟན་པ་ཡང་ཐོས་ནས། ཤིན་ཏུ་ངོ་མཆར་ཐོབ་པར་གྱུར་ཏེ། འདི་ལྟར་སེམས་ཅན་ཡང་མི་དམིགས་ལ། སྲོག་དང་སྐྱེ་བ་
པོ་དང་། ཤིད་ལས་སྐྱེས་པ་དང་། ཤིང་བུ་དང་། གང་ཟག་དང་། བདག་དང་བདག་གི་ཡང་གང་ཡང་མེད་ལ། ཕུང་པོ་དང་ཁམས་དང་སྐྱེ་མཆེ་ད་ངལ་སེམས་ཅན་ཞེས་བྱ་དགས་
པའི་ཕུང་པོ་དང་ཁམས་དང་སྐྱེ་མཆེད་དེ་དག་ཀྱང་མི་དམིགས། ལས་གང་ཡོད་པར་རྣམ་པར་སྨིན་པར་གདགས་པར་བྱ་བའི་ལས་དེ་ཡང་མི་དམིགས། །བྱང་ཆུབ་ཀྱང་མི་དམིགས། །
བྱང་ཆུབ་སེམས་དཔའ་ཡང་མི་དམིགས། །སངས་རྒྱས་ཀྱང་མི་དམིགས་ལ། འོན་ཀྱང་བཅོམ་ལྡན་འདས་ཀྱིས་བྱང་ཆུབ་སེམས་དཔའ་ལུང་བསྟན་པ་མཛད་པ་འདི་ནི་ངོ་མཚར་མ་དོ། །
ཅིུ་ཞིག་ལས་དགོངས་ཏེ། བཅོམ་ལྡན་འདས་ཀྱིས་བྱང་ཆུབ་སེམས་དཔའ་རྣམས་སངས་རྒྱས་སུ་འགྱུར་རོ་ཞེས་ལུང་བསྟན་པ་མཛད། ཅི་ཞིག་ལས་དགོངས་ཏེ། བྱང་ཆུབ་སེམས་
དཔའ་ཡང་དག་པར་བསྒྲུབ་པ་དང་། སངས་རྒྱས་ཀྱི་ཆེ་བ་ཉིད་དང་། སེམས་ཅན་ཡོངས་སུ་སྨིན་པ་དང་། ཞིང་བཀོད་པ་དེ་དང་། ཞིང་ཡོངས་སུ་དག་པ་དང་། བྱང་ཆུབ་སེམས་
དཔའ་རྣམས་ཞིང་ནས་ཞིང་དུ་འདོང་བ་དང་། དེ་བཞིན་གཤེགས་པ་མཆོད་པ་དང་། མཆོད་པ་དེའི་མཐུ་དང་། སེམས་ཅན་རྣམ་པར་དགོད་པ་དང་། བསྐལ་པ་འདི་སྙེད་ཅིག་གིས་
སངས་རྒྱས་སུ་འགྱུར་རོ་ཞེས་བྱ་བ་དང་། བསྐལ་པ་འདི་སྙེད་ཅིག་ཏུ་སངས་རྒྱས་བཅོམ་ལྡན་འདས་རྣམས་བཞུགས་པར་འགྱུར་རོ་ཞེས་བྱ་བ་དང་། སངས་རྒྱས་བཅོམ་ལྡན་འདས་