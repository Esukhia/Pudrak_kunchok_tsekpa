ཉན་ཐོས་ཀྱིས་མ་ལགས་པ། རང་སངས་རྒྱས་ཀྱིས་མ་ལགས་པ། བྱང་ཆུབ་སེམས་དཔའི་ས་མ་ལགས་པ། སངས་རྒྱས་ཀྱིས་མ་ལགས་པ་སྟེ། ས་ཡང་མ་ལགས་པ།
སུ་མ་ལགས་པ་ཡང་མ་ལགས་སོ། །དེ་ནི་དེ་བཞིན་ཉིད་དང་། མ་ནོར་བ་དེ་བཞིན་ཉིད་དང་། གཞན་མ་ལགས་པ་དེ་བཞིན་ཉིད་དང་། ཞི་བ་དང་མཚན་ཉིད་མ་མཆིས་པ་སྟེ།
ཐ་སྙད་ཙམ་དུ་བཏགས་པའོ། །དེས་ཐ་སྙད་དུ་དེ་བཞིན་གཤེགས་པ་ཞེས་བགྱི་སྟེ། དོན་དམ་པར་ནི་མ་ལགས་སོ། །དེ་ཅིའི་སླད་དུ་ཞེ་ན། གང་ལ་དེ་བཞིན་གཤེགས་པ་ཞེས་བགྱི་
བའི་ཆོས་དེ་མི་དམིགས་སོ། །དེ་བཞིན་དུ་གཟུགས་ཀྱི་ཁམས་དང་། མིག་གི་རྣམ་པར་ཤེས་པའི་ཁམས་དང་། ཡིད་ཀྱི་ཁམས་དང་ཆོས་ཀྱི་ཁམས་དང་། ཡིད་ཀྱི་རྣམ་པར་ཤེས་པའི་
་ཁམས་གྱ་བར་དུ་རྒྱ་ཆེར་ཁམས་ཐམས་ཅད་ཀྱི་ས་ཆོས་ཀྱི་དབྱིངས་ལ་འཇག་པར་བགྱི། །བཅོམ་ལྡན་འདས་ཆོས་ཀྱི་དབྱིདས་ནི་ཕང་པོར་བརྟགས་ཀྱང་ཆོས་ཀྱི་དབྱིངས་ཉིད་མི་འདོར།
ཁམས་དང་སྐྱེ་མཆེད་དང་དབང་པོ་དང་། བདེན་པ་དང་། རྟེན་ཅིང་འབྲེལ་པར་འབྱུང་བར་བཏགས་པར་ཆོས་ཀྱི་དབྱིངས་ཉིད་མི་འདོར་ཏེ། ཆོས་ཀྱི་དབྱིངས་དེ་མིང་གང་
དང་གང་གིས་བདགས་ཀྱང་དེ་དང་དེས་ཆོས་ཀྱི་དབྱིངས་ཉིད་མི་འདོར་རོ། །བཅོམ་ལྡིན་འདས་འདི་ལྟ་སྟེ་རེར་ན། སའི་ཁམས་ནི་མིང་གང་དང་གང་གིས་ཐ་སྙད་དུ་
བགྱིས་ཀྱང་དེ་དང་དེས་སའི་ཁམས་ཉིད་མི་འདོར་རོ། །བཅོམ་ལྡན་འདས་དེ་བཞིན་དུ་ཆོས་ཀྱི་དབྱེངས་ཀྱང་མིང་གང་དང་གང་གིས་ཐ་སྙད་དུ་བགྱིས་པ་དེ་དང་དེས་ཆོས་