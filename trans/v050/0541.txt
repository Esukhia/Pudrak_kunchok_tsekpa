༄༅། །བཟོད་པས་སེམས་ཅན་བརྩེ་བར་བྱ། །ཆོས་རྣམས་སྟོང་ཞིང་རྐྱེན་ལས་བྱུང་། །འབྲེལ་བ་མེད་པར་ཤེས་པར་བྱ། །རྐྱེན་གང་གིས་ནི་ཆོས་རྣམས་
ཡོད། །ཆོས་དེ་སེམས་ལས་བྱུང་བ་ཡིན། །མི་བདེ་འདུ་ཤེས་ཁོང་ཁྲོ་བསྐྱེད། །མཁས་པས་ཐམས་ཅད་སྟོང་པ་ཡིན། མི་བདེ་འདུ་ཤེས་ཁམས་སུམ་སྐྱེད། །ལུས་ཀྱི་རྒྱུན་ནི་ཆད་
མི་འགྱུར། །མི་བདེན་འདུ་ཤེས་མི་རྟོག་ན། །ཉེས་དམིགས་འདི་དག་ཡོད་མི་འགྱུར། །རྟག་ཏུ་ཆོས་རྣམས་སེམས་པས་ན། །རྐྱེན་ལས་བྱུང་བར་རབ་ཏུ་ཤེས། །རྟག་ཏུ་ཆོས་རྣམས་སྟོང་ལྟ་
བས། །ཐམས་ཅད་ཡོངས་སུ་ཟློག་པར་ནུས། །ཁྲིམས་སྤངས་སེམས་ཅན་སྡུག་བསྔལ་བ། །ང་རྒྱལ་དག་གིས་སྨྲས་པ་ལ། །སྡུག་བསྔལ་ཉེར་ཞི་ཆོས་སྟོན་པས། །ཕན་པ་མང་པོ་རབ་ཏུ་
བྱེད། །གང་ཞིག་ཤར་ནུབ་ལྷོ་བྱང་དང༌། །ཕྱོགས་མཚམས་བཞི་པོ་དག་ནས་ནི། མི་གཙང་དུག་གི་བུམ་ཐོགས་ནས། །མགོའི་སྟེང་དུ་བླུག་གྱུར་ཀྱང་། །སུས་བྱིན་སུས་ནི་ལེན་བྱེད་ཅེས། །བདག་
གི་ཁོང་ཁྲོ་ཡང་མི་བསྐྱེད། །ཆོས་གང་ཞིག་ནི་བདག་ཡིན་ཅེས། །བཏག་ན་བརྩོན་འགྲུས་རྩོམ་བར་བྱེད། །ཉེས་པ་ཅི་ཡོད་གནོང་བྱས་ཞེས། །ངན་སེམས་གཞན་ལ་ལྟ་མི་བྱེད། །ཤིན་
ཏུ་བརྟན་པའི་བཟོད་བསྐྱེད་ནས། །བྱམས་སེམས་དེ་ལ་ཕན་འདོགས་བྱེད། སྔོན་གྱི་ལས་ལས་གྱུར་ཤེས་པས། །རྣམ་སྨིན་འདི་མོང་སྙམ་དུ་སེམས། །དང་དུ་བླངས་སྟེ་མི་བྱེད་པས། །བྱང་ཆུབ་
ལམ་ལ་གནས་པར་བྱེད། །སྨོད་དང་སྡུག་བསྔལ་དངོས་པོ་འདི། གཞན་གྱིས་བྱས་པ་མ་ཡིན་གྱི། འདི་ནི་ངེས་པར་ལས་ཀྱི་རྐྱེན། །ཡུན་རིངས་ལོན་ཡང་ཆུད་མི་ཟའ། །སེམས་ཅན་འཇིག་