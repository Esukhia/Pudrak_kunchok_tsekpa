ཤིང་བརྩོན་འགྲུས་མི་རྩོམ་བར་མཐོང་ལ། །བདག་ཉིད་ནི་སངས་རྒྱས་ཀྱི་ལམ་ལ་གནས་ནས། །བརྩོན་འགྲུས་རྩོམ་པ་མཐོང་ནས། དགའ་བའི་སེམས་སྐྱེ་བར་འགྱུར་བ་དང་།
སེམས་ཅན་རྣམས་ནི་རྟག་པར་ལེ་ལོ་ཅན་དུ་གྱུར་པ་མཐོང་ལ། བདག་ཉིད་ནི་སངས་རྒྱས་ཀྱི་བསྟན་པ་ལ་གནས་ནས། བརྩོན་འགྲུས་རྩོམ་པ་མཐོང་ནས། དགའ་བའི་སེམས་སྐྱེ་བར་འགྱུར་
བ་དང་། སེམས་ཅན་རྣམས་ནི་ཁོང་ཁྲོ་བ་དང་། ཁོན་ཏུ་འཛིན་པ་དང་། ཕྲག་དོག་ཅན་དུ་གྱུར་པ་མཐོང་ལ། བདག་ཉིད་ནི་ཁོང་ཁྲོ་བ་དང་། ཁོན་ཏུ་འཛིན་པ་དང་། འཕྲག་དོག་མེད་
ཅིང་རྟག་པར་བྱམས་པའི་སེམས་དང་ལྡན་བར་མཐོང་བས་དགའ་བའི་སེམས་སྐྱེ་བར་འགྱུར་བ་དང་། སངས་རྒྱས་ཀྱི་ཆོས་མངོན་པར་བསྒྲུབ་པར་བརྩོན་པ་གཞན་སུ་བདག་དང་མཚུངས་
པ་མེད་པར་མཐོང་བས་དགའ་བའི་སེམས་སྐྱེ་བར་འགྱུར་བ་གང་ཡིན་པའོ། །དེ་ནས་དེའི་ཚེ་བཅོམ་ལྡན་འདས་ཀྱིས་ཚིགས་སུ་བཅད་དེ་བཀའ་སྩལ་པ། །སེམས་ཅན་ལ་ལོ་ཅན་མཐོང་
ན། བདག་ཉིད་བརྩོན་འགྲུས་རྩོམ་བྱེད་པས། །དེ་ཕྱིར་བྱང་ཆུབ་སེམས་དཔའ་དེ། །བདག་ཉིད་དགའ་སེམས་ཐོབ་པར་འགྱུར། །འཁོར་བའི་ཉེས་དམིགས་མཐོང་བས་ན། །སྐྱེ་
བའི་སེམས་ནི་རབ་ཏུ་སྐྱེ། ཁམས་གསུམ་བརྩོན་ར་འཇིགས་བས་ན། །བརྩོན་པའི་སེམས་ཀྱིས་སྤོང་བར་བྱེད། །སེམས་ཅན་ཁོང་ཁྲོ་ཁོན་འཛིན་དགའ། །བདག་ཉིད་བྱམས་
སེམས་གནས་པས་ན། དེ་ཕྱིར་བྱང་ཆུབ་སེམས་དཔའ་དེ། །དགའ་བའི་སེམས་ནི་སྐྱེ་བར་འགྱུར། །སེམས་ཅན་རྣམས་ཀྱིས་གང་བྱས་པ། །དེ་དག་ཐམས་ཅད་མི་བྱ་བར། །དེ་ཕྱིར་