༄༅། །སྐྱེས་བུ་དམ་པ་གང་དག་ཀྱང་། །རྒྱུ་མ་མཆིས་པར་འཛུམ་པར་དེ་མཛད་པ། །མཐོང་ནས་ལྷར་བཅས་འཇིག་རྟེན་ཐེ་ཙོམ་འཚལ།
འཛུམ་པའི་རྒྱུ་དེ་གང་ལགས་རང་བྱུང་གསུངས། །ཐེ་ཙོམ་འཚལ་བའི་ཐེ་ཚོམ་བསྩལ་དུ་གསོལ། །ཁྱོད་ཀྱིས་འཛུམ་མཛད་རྒྱུ་དེ་ཐོས་གྱུར་ན། འཁོར་འདི་ཐམས་ཅད་ངོ་མཚར་
ཐོབ་པར་འགྱུར། །བྱང་ཆུབ་མཆོག་ནི་ཡོངས་སུ་བསྒྲུབ་སླད་དུ། །དེ་དག་ལམ་མཆོག་ཤིན་ཏུ་རྣམ་པར་དག་ལ་འགྱུར། །ཐེ་ཙོམ་འཚལ་བ་དག་ནི་ནམ་དུ་ཡང་། །བྱང་ཆུབ་
ཡིད་བཞིན་བདེ་བར་མི་འགྲུབ་སྟེ། །ཐེ་ཙོམ་སོམ་ཉི་བསྩལ་ནས་མཁས་པ་རྣམས། །བྱང་ཆུབ་མཆོག་གི་རྒྱུ་དང་སྐལ་ལྡན་འགྱུར། །རྐང་གཉིས་དབང་པོ་ཁྱོད་ཀྱི་འཁོར་
འདི་དག། །སྡིག་པ་ཡོངས་སྤོངས་བྱང་ཆུབ་སེམ་དང་ལྡན། །ལྷ་རྣམས་ལུང་བསྟན་པ་དེ་དག་ཐོས་གྱུར་ན། །རྒྱལ་བའི་གོ་འཕང་རྒྱ་ཆེན་ཐོབ་པར་འགྱུར། །དེ་བས་རྒྱལ་
བས་ཐུགས་རྗེ་ཆེ་བསྐྱེད་ཅིང་། །ཐེ་ཙོམ་འཚལ་བ་རྣམས་ལ་ཐུགས་བརྩེ་བས། །ལྷ་ཚོགས་འདི་དག་ཐམས་ཅད་ལུང་བསྟན་ཅིང་། །འགྲོ་བ་འདི་དག་ཐམས་ཅད་དགའ་
བར་མཛོད། །དེ་ནས་བཅོམ་ལྡན་འདས་ཀྱིས་ཚེ་དང་ལྡན་པ་རྟ་ཐུལ་ལ་ཚིགས་སུ་བཅད་དེ་སླར་བཀའ་སྩལ་པ། །ངས་ནི་འཇིག་རྟེན་ཕན་ཕྱིར་འཛུམ་པ་མཛད། །རྟ་ཐུལ་
ཁྱོད་ཀྱིས་ཞུ་བ་དེ་ཞུས་པ། །ལུང་བསྟན་དེ་ནི་ཁྱོད་ལ་མ་ལུས་པར། །བསྟན་པར་ངས་བྱས་དང་བར་ཀུན་ཀྱང་ཉོན། །འཕྲུལ་དགའི་རིས་ཀྱི་ལྷ་ཚོགས་འདི་རྣམས་ཀྱིས། །