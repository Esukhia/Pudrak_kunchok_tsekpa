པ་འམ། དངོས་པོ་གང་ཡིན་པ་འང་ཡང་དག་པར་རྗེས་སུ་མི་མཐོང་ངོ་། །དེའི་ཚེ་བྱང་ཆུབ་སེམས་དཔའ་གཞན་ཡང་འདི་སྙམ་དུ་ཆོས་ཐམས་ཅད་ནི་རྐྱེན་མང་པོ་ལས་སྐྱེས་པ་
ཡིན་པས། རང་བཞིན་གྱིས་གཟོད་མ་ནས་སྟོང་པར་ངེས་པ་ཡིན་ཏེ། དམིགས་སུ་མེད་པ་ཡིན་ན། བདག་ཅིའི་ཕྱིར་ཡང་དག་པ་མ་ཡིན་བའི་ཆོས། དམིགས་སུ་མེད་པ་
དག་ལ། ལས་མངོན་པར་འདུ་བྱས་ནས། ཞེ་སྡང་བསྐྱེད་དེ། འདུ་བྱེད་ཀྱི་རྒྱུ་རྐྱེན་སློང་བར་བྱེད། དེང་བདག་གིས་ཞེ་སྡང་དང་ཁོན་ཏུ་འཛིན་པ་མེད་པའི་བསམ་བ་བསྐྱེད་
ནས། མངོན་པར་འདུ་བྱ་བ་མེད་པ་དང་། འབྱུང་བ་མེད་པ་དང་། སྐྱེ་བ་མེད་པའི་ཆོས་མངོན་པར་བསྒྲུབས་ནས་སྟོང་པ་ཉིད་དུ་བལྟ་བར་བྱའོ། །བདག་ཉིད་ཀྱི་སེམས་ཀྱི་
རྗེས་སུ་འབྲང་བར་མི་བྱའོ། །དེང་བདག་གིས་མངོན་པར་འདུ་བྱ་བ་མེད་པ་དང་། འབྱུང་བ་མེད་པ་དང་། སྐྱེ་བ་མེད་པའི་ཆོས་ལ་ཡང་བལྟ་བར་བྱ་བའི་མངོན་པར་འདུ་བྱ་
བ་དང༌། འབྱུང་བའི་ཆོས་ལ་གནོད་པར་མི་བྱའོ། །བདག་གིས་ཡང་དག་པ་ཇི་ལྟ་བ་བཞིན་དུ་ཆོས་རྣམས་བསམ་པར་བྱའོ། །དེང་བདག་གིས་ཡང་དག་པ་མ་ཡིན་བའི་
ཡོད་པ་མ་ཡིན་པ་འདི་ལ་ནན་གྱིས་ཆོས་སུ་འདུ་ཤེས་བསྐྱེད་པར་མི་བྱ་སྟེ། ཡང་དག་པ་མ་ཡིན་པས། ནན་གྱིས་མངོན་པར་འདུ་བྱེད་པ་ནི། ཞེ་སྡང་དང་མཁོན་དུ་འཛིན་
པ་དག་ཡིན་ནོ། །དེ་ཅིའི་ཕྱིར་ཞེ་ན། ཆོས་ཀྱི་ངོ་བོ་ལ་གནས་པ་ལ་ནི་ཞེ་སྡང་དང་། འཁོན་དུ་འཛིན་པ་ཡོད་ཀྱི་ཆོས། རྣམས་ཀྱི་ཡང་དག་པའི་མཚན་ཉིད་མཐར་སྟོང་པ་ཉིད་