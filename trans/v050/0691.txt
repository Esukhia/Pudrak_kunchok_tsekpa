༄༅། །བ་དེའི་གསུང་ནི་རི་མཆོག་འདྲའ་བའི་དོན། །ཤིན་ཏུ་ཚིམ་བྱེད་འབྲེལ་ཅིང་གྱ་གྱུ་མེད་པ་སྟེ། །ཚངས་དབྱངས་ཤིན་ཏུ་རིགས་པ་སིལ་སྙན་སྟོང་འདྲ་བ། །ཡིད་
གཉིས་འཇོམས་བ་འདོད་པ་རྣམས་ནི་ཚིམས་བྱེད་པ། །རྒྱལ་བའི་གསུང་ནི་ལྷའི་སྒྲ་སྐད་ཚིམས་བྱེད་པ། །ཡོན་ཏན་སྣ་ཚོགས་ཚང་བ་བྱང་ཆུབ་ཡན་ལག་མཐུན། །ཆོས་ཀྱི་འཕྲེང་བ་ཡིད་
འོང་བརྒྱ་སྟོང་རབ་རྒྱས་པ། །སིལ་སྙན་དགའ་བ་བསྒྲགས་པ་ལྷ་ཀླུ་ཉམས་དགའ་བ། །མི་ཅི་ཀ་ལ་བིང་ཀ་ཁྱུ་བྱུག་དུར་པ་དང་། །རྨ་བྱ་ངང་བ་སྒྲ་སྙན་ཀུ་ན་ལ་ཀའི་སྒྲ། །ཚངས་པའི་སྒྲ་
དབྱངས་མི་ཅིས་དབྱངས་ཀྱི་ཡན་ལག་འདྲ། །མི་ཁྲུལ་སྡིག་མེད་དོན་རྣམས་ཐམས་ཅད་རྟོགས་བྱེད་པ། །རྨད་བྱུང་ཤེལ་ལྟར་འཇམ་ཞིང་མཁས་པའི་ཡིད་འོང་བ། །སྐུ་ལས་འདུལ་
བར་འགྱུར་བ་སྤྱོང་བ་དགར་འགྱུར་བ། །གཞན་གྱི་སྤྱོད་དང་འཐུན་པ་ཞུས་ནས་ཚིམ་བྱེད་པ། །ཆོས་ཀྱི་དབྱང་ཕྱུག་དེའི་གསུང་གི་ཡོན་ཏན་འདི། །སྟོན་པའི་མགུལ་མཛེས་དུང་དང་འདྲ་ཞིང་
དཔུང་མགོ་ཟླུམ། །དབྱུག་པ་ལྟ་བུར་ཕྱག་རིང་དེའི་བདུན་ཡང་མཐོ། །ཕྱག་མཛེས་སྣ་ཚོགས་སོར་མོ་རྣམས་ནི་རིང་ཞིང་ཟླུམ། །རྒྱལ་བ་དེའི་སྐུ་ནི་བཙོ་མའི་གསེར་གྱི་མདོག །བ་སྤུ་གཡས་
སུ་འཁྱིལ་ཅིང་གྱེན་ཏུ་རེ་རེ་སྐྱེས། །ལྟེ་བ་མཐའ་དག་ཟབ་ཅིང་གསང་སྦུབས་རྟའི་འདྲ། །རང་བྱུང་ཨེན་ཡེའི་བྱིན་པ་གླང་པོ་སྣ་འདྲའི་བརླ་ཞབས་མཐིལ་མཛེས་པར་བྲིས་པ་བཀྲ་ཤིས་
འཁོར་ལོའི་མཚན། །གླང་པོའི་དབང་པོའི་འགྲོས་ཐབས་སེང་གེའི་རྩལ་གྱི་ཐབས། །ཁྱུ་མཆོག་བསྒྱིངས་པའི་བསྟབས་ཅན་དབང་པོ་མཆོད་སྡོང་རྒྱས། མཁའ་ལས་མེ་ཏོག་ཆར་