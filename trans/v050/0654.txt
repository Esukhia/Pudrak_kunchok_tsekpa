ནི། གཙུག་ལག་ཁང་ནས་འགྲོ་ཚེ་དབྱིག་པས་རྡེག། ཕ་རོལ་མཆོད་ཕྱིར་འདིར་ནི་ཕྲག་དོག་སྐྱེ། །དེ་དག་སེམས་ནི་གནས་པ་ཡོད་མ་ཡིན། གླགས་ལྟ་བྱེད་ཅིང་འཁྲུལ་པ་ཚོལ་བ་ཅན།
སུ་ལ་འཁྲུལ་ཡོད་གང་ལ་གླེང་བྱ་སྙམ། དེ་དག་ངའི་བསྟན་པ་འདི་ལས་རིང་། དེ་དག་ཡོན་ཏན་སྡང་ཞིང་ངན་སོང་གཞོལ། དེ་དག་རྒྱལ་བའི་བསྟན་པ་བོར་ནས་ནི། ངན་སོང་ཤིན་ཏུ་མི་
བཟད་འབར་བར་འགྲོ། །དེ་དག་རྣམས་ཀྱི་སྡིག་པའི་སྤྱོད་པ་དང་། ཆོས་མིན་ལྡན་འགྲོ་རབ་སྡིགས་འདིར་ཐོས་ནས། རྟག་ཏུ་ཁོར་མོར་བྱང་ཆུབ་ལམ་ལ་སྦྱོར། ངན་འགྲོར་སྐྱེས་ཤིང་གདུང་
བར་གྱུར་ཏ་རེ། སངས་རྒྱས་འཇིག་རྟེན་ཕན་བ་དྲང་སྲོང་ཆེ། བསྐལ་པ་བྱེ་བ་མང་པོ་འབྱུང་བར་འགྱུར། ད་ལྟར་དལ་བ་དམ་པ་རྙེད་པ་ལ། གལ་ཏེ་ཐར་འདོད་བག་མེད་སྤངས་བར་གྱིས།
ཡུལ་འཁོར་སྐྱོང་གང་ཟག་བཞི་པོ་འདི་དག་ནི་བྱང་ཆུབ་སེམས་དཔས་བསྟེན་པར་མི་བྱ་བ་སྟེ། བཞི་གང་ཞེ་ན། ཡུལ་འཁོར་སྐྱོང་བྱང་ཆུབ་སེམས་དཔའ་སྡིག་པའི་བཤེས་ཉེན་གྱི་གང་
ཟག་བསྟེན་པར་མི་བྱ་བ་དང་། ཡུལ་འཁོར་སྐྱོང་བྱང་ཆུབ་སེམས་དཔས་དམིགས་པར་ལྟ་བ་ཅན་གྱི་གང་ཟག་བསྟེན་པར་མི་བྱ་བ་དང་། ཡུལ་འཁོར་སྐྱོང་བྱང་ཆུབ་སེམས་དཔས་དམ་
པའི་ཆོས་སྤོང་བའི་གང་ཟག་བསྟེན་པར་མི་བྱ་བ་དང་། ཡུལ་འཁོར་སྐྱོང་བྱང་ཆུབ་སེམས་དཔའ་ཟང་ཟིང་ལ་བརྐམ་པའི་གང་ཟག་བསྟེན་པར་མི་བྱ་བ་སྟེ། ཡུལ་འཁོར་སྐྱོང་གང་ཟག་བཞི་པོ་
འདི་དག་ནི་བྱང་ཆུབ་སེམས་དཔས་བསྟེན་པར་མི་བྱ་བའོ། །དེ་ནས་བཅོམ་ལྡན་འདས་ཀྱིས་དེའི་ཚེ་ཚིགས་སུ་བཅད་པ་འདི་དག་བཀའ་སྩལ་ཏོ། །གང་གི་སྡིག་པའི་བཤེས་གཉེན་རྣམས་སྤོང་