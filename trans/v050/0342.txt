ཆི་བ་ཡིན། འཕྲེང་བ་ལ་དགའ་བ་ཡིན། སྤོས་ལ་དགའ་བ་ཡིན། བདུག་པ་ལ་དགའ་བ་ཡིན། གླུ་ལེན་པའི་ངང་ཚུལ་ཅན་ཡིན། བྱུག་པ་ལ་དགའ་བ་ཡིན། འདོད་པའི་ཡོན་ཏན་ལ་ངན་ངོན་གྱི་མི་འགུ་
གྱིས་མི་མགུ་ཞིང་རྒྱ་ཆེན་པོས་དགའ་བ་ཡིན་ནོ། །རོལ་མོའི་སྒྲ་ཐམས་ཅད་ལ་དགའ་བ་ཡིན། གླུ་ཐམས་ཅད་ལ་དགའ་བ་ཡིན། སྐྱེ་བོ་རྒྱ་ཆེན་པོ་དང་འགྲོགས་དང་དགའ་བ་ཡིན། ཁང་པ་དང་ཁང་པ་
བརྩེགས་པ་དང་། ཁྱིམ་དང་ལོང་སྤྱོད་རྒྱ་ཆེན་པོ་ལ་དགའ་བ་ཡིན། དེའི་སེམས་བྱམས་པ་དང་སྔོན་དུ་འགྲོ་བ་ཡིན། དགོད་པའི་ངང་ཚུལ་ཅན་ཡིན། འཇམ་པར་སྨྲ་བ་ཡིན། དགའ་བ་ལ་མཁས་པ་ཡིན།
རྒྱན་ལ་དགའ་བ་ཡིན། ཆ་བའི་ངང་ཚུལ་ཅན། འགྲོ་བའི་ངང་ཚུལ་ཅན་ཡིན། ལུས་ཀྱི་ཤུགས་འབྱིན་པའི་ངང་ཚུལ་ཅན་ཡིན། ཆགས་པའི་མཚན་མ་དང་། མི་ཆགས་པའི་མཚན་མ་ཤེས་པ་ཡིན།
ཕན་བར་བྱ་བ་ལ་མཁས་པ་ཡིན་ཏེ། ཀུན་ཏུ་རྒྱུ་དག་མཚན་དེ་དག་ལས་སྩོགས་པས་མཐོ་རིས་ནས་ཤི་འཕོས་པའི་གང་ཟག་ཏུ་ཤེས་པར་བྱའོ། །ཀུན་ཏུ་རྒྱུ་དག་དེ་ལ་མཚན་མ་དེ་དག་ལས་ཡང་དག་
པར་འདའ་བར་བྱ་བའི་ཕྱིར་རིགས་ཀྱི་བུ་འམ། རིགས་གྱི་བུ་མོ་དག་གིས་དགེ་བའི་བཤེས་གཉེན་གང་དག་མཚན་མ་དེ་དག་ལས་འདའ་བར་བྱ་བའི་ཕྱིར་ཆོས་སྟོན་པར་བྱེད་པ་དེ་ལྟ་བུ་དགེ་བའི་
བཤེས་གཉེན་རྣམས་ལ་བསྟེན་པར་བྱ། བསྙེན་པར་བྱ། བསྙེན་བཀུར་བྱའོ། །དེ་ལ་སེམས་ཅན་དམྱལ་བ་ནས་ཤི་འཕོས་པའི་གང་ཟག་གིས་ནི་སྔོན་མི་འགྱུར་པའི་ཚེ། ཞེ་སྡང་ལ་ཡང་
ཡོངས་སུ་བསྟན་པས། དེས་ཞེ་སྡང་ལས་བྱུང་བའི་ལས་མངོན་པར་འདུ་བྱ་བས་དེ་ལས་སེམས་ཅན་དམྱལ་བར་སྐྱེས་ཏེ། དེའི་ཕྱིར་སེམས་ཅན་དམྱལ་བར་གནས་པ་རྙེད་ནས་སེམས་ཅན་