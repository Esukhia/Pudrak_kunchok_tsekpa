བགྱིས་དང༌། ལྷ་རྣམས་ཀྱིས་ནི་སངས་རྒྱས་མཆོད་བྱས་པ། དེ་ལྟར་ཆོས་འདི་ཐམས་ཅད་སྤྲུལ་པ་ཉིད། འདྲེན་པས་ཆོས་ཀུན་གསུངས་པ་གང་ལགས་དང་། དེ་བཞིན་གཤེགས་
པས་ལུང་བསྟན་མཐའ་དག་ཀྱང་། འདི་དག་ཐམས་ཅད་སྤྲུལ་པ་འདྲའོ་ཞེས། དེ་ལྟར་ལྷ་ཚོགས་དེ་དག་བློ་གྲོས་སྐྱེས། །བཅོམ་ལྡན་སྤྲུལ་པ་འདི་དག་ཇི་བཞིན་དུ། སྟོན་པ་འང་དེ་བཞིན་
སྤྲུལ་དང་འདྲ་བ་སྟེ། རྒྱལ་བས་ལུང་བསྟན་བདག་ཅག་འཚལ་གྱུར་པས། །འདི་ལ་བདག་ཅག་ཐེ་ཙོམ་མ་མཆིས་སོ། །རྒྱལ་བས་སོ་སོའི་སྐྱེ་བོ་རྣམས་མཁྱེན་ནས། བྱིས་པའི་
ས་ཐོབ་ཐ་སྙད་གང་བཏགས་པ། དེ་དག་ཀུན་ཀྱང་སྤྲུལ་པ་ཇི་བཞིན་ཏེ། །བདེ་གཤེགས་འགྲོ་བ་ལུང་བསྟན་དེ་བཞིན་ནོ། །སློབ་པ་རྣམས་དང་གང་དག་མི་སློབ་དང་། བཅོམ་ལྡན་
ཉན་ཐོས་དུལ་བའི་ས་ཐོབ་དང་། དེ་དག་ཀུན་ཀྱང་བཅོམ་ལྡན་སྤྲུལ་འདྲ་བ། བཅོམ་ལྡན་བསྟན་ལ་ཐེ་ཙོམ་མ་མཆིས་སོ། །བཅོམ་ལྡན་གང་རྣམས་མི་སྨྲ་ལྷུར་ལེན་ཅིང་། བསེ་རུ་
ལྟ་བུར་གཉིས་མེད་ཉོན་མོངས་སྤངས། དེ་དག་རྣམས་ཀྱང་སྤྲུལ་པ་འདྲ་བཅོམ་ལྡན་འདས། །བདེ་གཤེགས་བསྟན་ལ་ཐེ་ཙོམ་མ་མཆིས་སོ། །གང་རྣམས་འགྲོ་བ་ཀུན་ལ་བདེ་
ཕན་ཕྱིར། །རྒྱལ་བའི་བྱང་ཆུབ་སྤྱད་སྤྱོད་བག་ཡོད་པའི། །བྱང་ཆུབ་སེམས་དཔའ་བདེ་གཤེགས་སྲས་དག་ཀྱང་། །ཁྱེད་པར་མ་མཆིས་སྤྲུལ་པ་འདི་དང་འདྲ། །བདེ་གཤེགས་
རང་བྱུང་རྣམ་པར་འདྲེན་པ་མཆོག །སྟོབས་བཅུ་ཤེས་རབ་མཐའ་ཡས་ཐུགས་རྗེ་ཅན། །ཡེ་ཤེས་སྟོབས་འཕགས་འཇིག་རྟེན་གཙོ་བོ་དག །སྤྲུལ་པ་འདི་འདྲ་དེ་དག་རང་བཞིན་