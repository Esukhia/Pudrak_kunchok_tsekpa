པ་འམ། མ་མཐོང་བ་འམ། མ་རྟོགས་པ་འམ། མངོན་ཏུ་མ་བྱས་པ་འམ། སྐྱེ་བ་འམ། འགག་པ་འམ། ལས་སམ། ལུས་ཀྱི་རྣམ་པར་སྨིན་པ་གང་ཡང་མེད་དོ་ཞེས་སངས་རྒྱས་
ཀྱི་ཆོས་རྣམས་ལ་འདོད་པ་བསྐྱེད་དོ། །འདི་ལྟར་དེ་བཞིན་གཤེགས་པས་ཀུན་རྫོ་བ་དང་དོན་དམ་པ་གཉིས་ཐུགས་སུ་ཆུད་དེ། ཤེས་པར་བྱ་བའང་ཀུན་རྫོབ་དང་དོན་དམ་པ་འདིར་
ཟད་དོ། །དེ་ཡང་བཅོམ་ལྡན་འདས་ཀྱིས་སྟོང་པ་ཉིད་རབ་ཏུ་གཟིགས། །རབ་ཏུ་མཁྱེན། ལེགས་པར་མངོན་ཏུ་མཛད་པས། དེའི་ཕྱིར་ཐམས་ཅད་མཁྱེན་པ་ཞེས་བྱའོ། །
དེ་ལ་ཀུན་རྫོབ་ནི་འཇིག་རྟེན་གྱི་སྤྱོད་པར་དེ་བཞིན་གཤེགས་པས་གཟིགས་སོ། །དོན་དམ་པ་གང་ཡིན་པ་དེ་ནི་བརྗོད་དུ་མེད་པ་སྟེ། །ཤེས་པར་བྱ་བ་མ་ཡིན་པ། རྣམ་པར་
ཤེས་པར་བྱ་བ་མ་ཡིན་པ། །ཡོངས་སུ་ཤེས་པར་བྱ་བ་མ་ཡིན་པ། མ་བསྟན་པ་རབ་ཏུ་མ་བསྟན་པ། མ་ཐོབ་པ་ཐོབ་པར་མ་བྱས་པ། མ་ཤེས་པ་རྣམ་པར་མ་ཤེས་
པ། མ་བསྟན་པ། མ་མཐོང་བ། མ་བརྟགས་པ། འཛིན་ཏུ་མ་བཅུག་པ། རྟོགས་པར་མ་བྱས་པ། ཐོབ་པར་མ་བྱས་པ། མ་ཐོབ་པ་དང་། ཉེ་བར་མ་མཉེན་པ།
མ་བོར་བ་མ་བཞག་པ། མ་སྤངས་པ་མེད་པ། བྱེད་པ་མེད་པ། རབ་ཏུ་ཞི་བ་མེད་པ། མ་སྨད་པ་མ་བསྟོད་པ། ཐོབ་པ་མེད་པ་མ་ཐོབ་པ་མེད་པ། བདེ་བ་མ་ཡིན་པ་
སྡུག་བསྔལ་མ་ཡིན་པ། སྙན་པ་མ་ཡིན་པ། མི་སྙན་པ་མ་ཡིན། གཟུགས་མ་ཡིན་པ། གཟུགས་མེད་པ་མ་ཡིན། གྲངས་མེད་པ། བགྲང་བ་མེད་པ། འཇིག་རྟེན་མེད་