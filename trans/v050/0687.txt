༄༅། །རྒྱལ་པོ་ཁྱོད་དང་ཕ་དང་ལྷན་ཅིག་སྐྱེས་པ་དང་། །གཉེན་གྱི་སྐྱེ་བོ་ཆུང་མ་ངན་སོང་བདག་སྐྱབས་མིན། །བདག་ཅག་ཐམས་ཅད་རྩ་རྩེའི་ཟིལ་པ་འདྲ་བ་སྟེ།
སེམས་ཀྱི་དབང་དུ་འགྲོ་བར་མ་གྱུར་བག་ཡོད་མཛོད། །མི་དབང་དར་ལ་བབ་པ་མི་རྟག་ཅིར་མི་རུང་། །སྲོག་ཀྱང་རིའི་ཆུ་ལྟར་མྱུར་འགྲོ་ཅིར་མི་རུང་། །འདུས་བྱས་འདི་ཟང་གློག་སྤྲིན་འདྲ་
སྟེ་ཅིར་མི་རུང་། །རྒྱལ་པོ་མཁས་ལ་སྲིད་གསུམ་འདོད་ལ་ཆགས་པ་ངན། །ལྷ་རྣམས་ཀྱིས་ནི་བདག་ལ་བག་ཡོད་འགྱུར་གྱིས་ཤིག །བྱང་ཆུབ་སེམས་དཔའ་ཡུལ་ལ་ཆགས་པ་མིན་
པས་བསྐུལ། །འཇིག་རྟེན་ཕན་པ་སྙིང་བརྩེ་སངས་རྒྱས་འདིར་འགྱུར་བགྱི། །རྒྱལ་པོ་བག་མེད་སྤྱོད་ལ་བྱང་ཆུབ་ཡོད་མ་ལགས། །རྒྱལ་པོ་གང་ཞིག་འདོད་པས་གཡེན་སྤྱོ་སེམས་
འཁོལ་བ། །དེ་ནི་བསོད་ནམས་ཆུང་ཟ་དགའ་ཞིང་མཐོ་རིས་ལྡོག །འཚེ་བ་ཤིན་ཏུ་རྒྱས་པ་ནམ་ཡང་སྤྱད་མི་བགྱི། །{ཁམས་རྣམས་སྤྲོལ་དང་འདི་ཞིང་།} སྐོན་པར་བཅུག་པའི་བྱ་ལྟར་
ཇི་ལྟར་དབུགས་ཕྱིན་འགྱུར། །ཁམས་རྣམས་སྤྲུལ་དང་འདྲ་ཞིང་ཕུང་པོ་གཤེད་མ་འདྲ། །ཟག་དང་བཅས་པའི་སེམས་ནི་དོན་མེད་གྲོང་སྟོང་མཚུངས། །རྒྱལ་པོ་འདི་ན་དུག་སྡོང་མེ་
ཏོག་རྒྱས་འདྲ་ལུས། །ཆུ་བོ་རྣམས་ཀྱིས་གསད་ན་བདག་འདིར་ཇི་ལྟར་དགའ། །རབ་ཏུ་གསལ་ནས་འབར་བ་ནམ་ཀ་ལྟ་བུ་དང་། །འགྲོ་བ་ངན་ཞུགས་འགྲོ་བ་འདི་ལ་བདག་བལྟས་
ནས། །རྒྱལ་པོ་དེ་རིང་འདིར་ནི་དེ་དག་དགྲོལ་བ་དང་། །གཉིད་ལོག་སད་པར་བགྱིད་དང་ནད་པ་གསོ་བ་དང་། །ཟུག་རྡུ་རྩ་ནས་གདོན་དང་ལམ་ལོག་བཟློག་པའི་ཕྱིར། །བདག་གིས་