ཡང་འཇིག་པ་ཉིད་དོ། །དངོས་པོ་འཇིག་པའི་ཕྱིར་ལྟ་བ་ཡང་འཇིག་པ་ཉིད་དོ། །ཞེས་བྱང་ཆུབ་སེམས་དཔའ་དེའི་ཆོས་ཐམས་ཅད་རྣམ་པར་བཤིག་ནས་བྱམས་པ་བསྒོམ་པར་
བྱེད་དེ། དེ་ལྟ་བུའི་བྱམས་པ་གང་ཡིན་པ་འདི་ནི་དམིགས་པ་མེད་པའི་བྱམས་པ་ཞེས་བྱའོ། །དེ་ལྟར་བུའི་དམིགས་པ་མེད་པའི་བྱམས་པ་གང་ཡིན་པ་འདི་ནི་ཆོས་ཀྱི་བྱམས་
པ་ཞེས་བྱའོ། །དེ་ལྟ་བུའི་ཆོས་ཀྱི་བྱམས་པ་གང་ཡིན་པ་དེ་ནི་སངས་རྒྱས་ཀྱི་བྱམས་པ་ཞེས་བྱའོ། །གང་པོ་སངས་རྒྱས་ཀྱི་བམས་པ་གང་ཞེ་ན། མངོན་པར་འདུ་བྱ་བ་མེད་
ཅིང་༑ འཇིག་པ་མེད་པ་གང་ཡིན་པ་དེ་ནི་སངས་རྒྱས་ཀྱི་བྱམས་པ་ཞེས་བྱའོ། །གཞན་ཡང་གང་པོ་ཡང་དག་པ་ཇི་ལྟ་བ་བཞིན་དུ་ཆོས་ཐམས་ཅད་རབ་ཏུ་རྟོགས་པ་གང་
ཡིན་པ་འདི་ནི་སངས་རྒྱས་ཀྱི་བྱམས་པ་ཉེས་བྱའོ། །བཅོམ་ལྡན་འད་དི་ལྟར་བགྱིན་ན་ཡང་དག་པ་ཇི་ལྟ་བ་བཞིན་དུ་མི་བམས་ཅད་སབ་ཏུ་རྟོགས་པ་ཞེས་བྱགྱ་ལགས།་
བཅོམ་ལྡན་འདས་ཀྱིས་བཀའ་སྩལ་པ། །གང་པོ་རབ་ཏུ་རྟོགས་པ་ཞེས་བྱ་བ་འདི་ནི་ཆོས་སོ་ཞེ་འམ། འདི་ན་ཆོས་མ་ཡིན་ནོ་ཞེས་སེམས་པར་མི་བྱེད་དོ། །དེ་ཅིའི་ཕྱིར་ཞེ་ན།
གང་པོ་གལ་ཏེ་ཆོས་ཡོད་དོ་ཞེས་ཟེར་ན། དེ་ནི་ཆོས་མ་ཡིན་པས། གལ་ཏེ་ཆོས་མེད་པར་གྱུར་ན། ཆོས་མ་ཡིན་པ་ཡང་མེད་པར་འགྱུར་བས། །དེ་ལ་སྤོས་པ་ཅི་ཡང་
མེད་པས་སོ། །སྤྱོས་པ་མེད་པ་གང་ཡིན་པ་དེ་ནི། མྱ་ངན་ལས་འདས་པ་ཞེས་བྱ་སྟེ། ཁྱོད་ཀྱིས་དེ་ལྟར་རབ་ཏུ་བརྟགས་ན་དེ་ཤིན་ཏུ་ཐག་རིང་བ་ཞིག་ཡིན་ནམ། །