ནས་ཐར་པར་གྱུར་ཏོ། །ཡུལ་འཁོར་སྐྱོང་། རྒྱལ་བུ་གཞོན་ནུ་བསོད་ནམས་ཀྱི་འོད་གཟེར་དེས་ཉི་མ་བདུན་གྱིས་འཇིག་རྟེན་པའི་སྒྱུར་རྩལ་ཇི་སྙེད་པ་དེ་དག་ཐམས་ཅད་རྟོགས་པར་གྱུར་
ཏོ། །ཡུལ་འཁོར་སྐྱོང་དེ་ན་གནས་གཙང་མའི་རིས་ཀྱི་ལྷ་རྣམས་ཀྱིས་ནམ་གྱི་གུང་གི་དུས་ལ་བབ་པ་དང་། རྒྱལ་བུ་གཞོ་ནུ་བསོད་ནམས་ཀྱི་འོད་ཟེར་ལ་གཞོ་ནུ་ཁྱོད་བག་ཡོད་པར་གྱིས་
ཤིག །མི་རྟག་པར་སོ་སོར་བརྟག་པ་མཁས་པར་གྱིས་ཤིག །གཞོན་ནུ་མི་རྣམས་ཀྱི་སྲོག་ནི་ཆེན་པོ་མེད་པ་སྟེ། ཆེ་འཕོ་བར་འགྲོ་བ་ཡིན་གྱིས་འཇིག་རྟེན་ཕ་རོལ་ལ་འཇིགས་པར་བལྟ་
བར་བྱ་ཞིང་། ལས་དང་བྱ་བ་དང་མི་འགལ་བར་གྱིས་ཤིག་ཅེས་བསྐུལ་ཏེ། དེའི་ཚེ་ལྷའི་བུ་དེ་དག་གིས་ཚིགས་སུ་བཅད་པ་འདི་དག་ཀྱང་སྨྲས་སོ། །གཞོ་ནུ་བག་མེད་པར་ནི་གྱུར་ཏ་རེ།
བག་མེད་དབང་དུ་སོང་བར་གྱུར་ཏ་རེ། བདེ་བར་གཤེགས་པས་བག་ཡོད་རབ་བསྟོད་ཅིང་། བདེར་གཤེགས་རྣམས་ཀྱིས་བག་མེད་རྣམས་ཀྱང་སྨད། །ངེས་པ་གང་དག་འདི་ན་བག་ཡོད་
ཅིང། །ལེགས་སྡོམ་དགའ་ལ་སེར་སྣ་མེད་པ་དང་། སེམས་ཅན་ཀུན་ལ་སྙིང་རྗེ་བྱམས་ཡིད་ལྡན། །དེ་དག་རིང་པོར་མི་ཐོགས་མི་མཆོག་འགྱུར། །བདེ་བར་གཤེགས་པ་གང་དག་
འདས་པ་དང་། །འདི་ན་ད་ལྟར་དག་དང་གང་མ་བྱོན། །དེ་དག་ཐམས་ཅད་དགེ་བ་རྣམས་ཀྱིས་འཕགས། །བག་ཡོད་ལམ་ཉིད་ལ་ཡང་ཤིན་ཏུ་གནས། །བཟའ་དང་བཏུང་དང་གོས་དང་
ཁ་ཟས་དང་། །གསེར་དང་དངུལ་དང་ནོར་བུ་མུ་གཏིག་རྒྱན། །བསྐལ་པ་བྱེ་བར་དེ་དག་རྣམས་ཀྱིས་བཏང་། །བྱང་ཆུབ་དམ་པ་འདིར་ནི་དོན་ཏུ་གཉེར། །ལག་པ་རྐང་པ་དེ་བཞིན་ན་དང་སྣ།