ངེ་འཛིན་དང་ཤེས་རབ་དང་། བཟོད་དང་བརྩོན་འགྲུས་བསམ་གཏན་ཐབས་ཀྱིས་ཁོང་གཟུགས་སྦྱངས། །ཁྱོད་ཀྱི་སྤྱན་སྔར་བརྒྱ་བྱིན་ཚངས་འོད་གསལ་མ་ལགས། །ཆུ་ཤེལ་ནོར་བུ་ཀློག་གི་འོད་
ཀྱང་མཛེས་མ་ལགས། །འགྲོ་བའི་དོན་དུ་ཡིད་དུ་མཆི་བའི་གཟུགས་ཀྱང་སྟོན། །ཆུ་ཟླ་འདྲ་ཞིང་སྒྱུ་མ་འདྲ་བར་གདའ་བ་ལགས། །རང་གི་ཕྱོགས་རྣམས་ཀུན་ཏུ་རྒྱལ་བའི་སྐུ་ཡང་གདའ། །བདེ་
གཤེགས་རྣམས་ཀྱི་སྐུའི་ཆད་ནི་གདའ་མ་ལགས། །ཁྱོད་ནི་དགའ་ལྡན་འགའ་ཞིག་ན་ཡང་བཞུགས་པར་གདའ། །འཆི་འཕོ་མཛད་ཅིང་རབ་དཀར་གླང་པོར་གྱུར་ནས་ནི། །དཔའ་བོ་ཡུམ་གྱི་ལྷུམས་
སུ་གཤེགས་པར་གདའ་བ་མཛད། །ཐུབ་ཆེན་ནམ་མཁའ་ལྟ་བུར་ཐམས་ཅད་རྗེས་སུ་ཞུགས། །བཅོམ་ལྡན་ཕྱོགས་གར་བལྟམ་པ་སྟོན་པའང་མཛད་པ་སྟེ། །ས་འགར་དག་ཏུ་གོམ་པ་བདུན་
འདོར་གདའ་བ་མཛད། །ངའི་ལྷ་མིར་བཅས་འགྲོ་ནང་གཙོ་ཤིན་ཏུ་ལྷ། །འགྲོ་བ་སྡུག་བསྔལ་མཚོ་ལས་གདོན་ཅེས་གསུང་ཡང་ཕྱུག །ཐུབ་ཁྱོད་ཆོས་གང་ལ་ཡང་ཐེ་ཙོམ་མི་མངའ་ཡང་།
ཡི་གེ་ཤེས་པ་སློབ་ལྟར་འཇིག་རྟེན་དག་ན་གདའ། བསམ་གཏན་ཏིང་འཛིན་{ཞི་བ་སྤད་ཡལ་}ཞི་བ་སྤྱོད་ཡུལ་ཞི་བ་བརྙེས་གྱུར་ཀྱ། །ཁ་ཅིག་ཏུ་ནི་བུད་མེད་ནང་ན་བཞུགས་པར་གདའ། །ཡབ་དང་
ཡུམ་དང་ས་དང་བུད་མེད་རྣམས་ཀྱང་བཏང་། །གཉེན་རྣམས་མྱ་ངན་ནོན་ཏེ་རྣམ་པར་བརྒྱལ་ཞིང་དུ། །སེམས་ཅན་དམ་བ་བྱེ་བ་བརྒྱ་ལྷས་ཡོངས་བསྐོར་ནས། །ནགས་གནས་གནས་གཅིག་པོ་
ནས་འབྱུང་བར་གདའ་བའང་མཛད། །ཁྱོད་ཀྱི་བདུད་བཞི་ཕམ་བར་མཛད་ནས་ཡུན་རིང་ཡང་། །ཞིང་ན་བདུད་འདུལ་བ་ཡང་གདའ་བ་སྟོན་པ་མཛད། །སྔོན་ཆད་འཁོར་ལོ་བསམ་གྱིས་མི་ཁྱབ་