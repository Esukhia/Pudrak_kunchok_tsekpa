སྟེ། བདེ་གཤེགས་བསྟན་པ་བཞིན་དུ་བགྱིད་ཅིང་གསུངས་པའི་རྗེས་འཇུག་མཁས་པར་འགྱུར། དེ་དག་དོན་གྱི་དབང་ལ་རྟེན་ནས་བདེ་གཤེགས་འདྲེན་པ་བཀའ་སྩལ་
གསོལ། དེས་ནི་ཡིད་རངས་གྱུར་ཏེ་འགྲོ་བ་ཆོས་ཀྱིས་མཐའ་མར་ཕྱིན་པར་འགྱུར། འདྲེན་པ་ཆེན་པོ་ལྷ་དེ་དག་གི་སྔོན་གྱི་སྤྱོད་པ་ཐོས་གྱུར་ཅིང་། རྒྱལ་བའི་གསུང་ཐོས་
གྱུར་ནས་བརྣག་པ་ཡོངས་རྫོགས་ཞི་ཞིང་རབ་དགའ་སྟེ། ཚུལ་ལ་ཞུགས་ཤིང་ཚུལ་ལ་མཁས་རྣམས་མྱུར་དུ་ཐམས་ཅད་མཁྱེན་པར་འགྱུར། འགྲོ་བ་རབ་ཏུ་གྲོལ་
མཛད་ཇི་བཞིན་ཡང་དག་སྟོན་པ་མཛད་པར་འགྱུར། དེ་ནས་བཅོམ་ལྡན་འདས་ཀྱིས་ཚེ་དང་ལྡན་པ་རྟ་ཐུལ་ལ་ཚིགས་སུ་བཅད་དེ་སླར་བཀའ་སྩལ་པ། ལྷ་ཚོགས་རྣམས་
ཀྱི་ཆེད་དུ་ང་ཡིས་འཛུམ་པ་འཇིག་རྟེན་བསྟན་མཛད་པ། རྟ་ཐུལ་ཁྱོད་ཀྱིས་དུས་དང་ཚོད་ཤེས་ང་ལ་དྲིས་པ་ཤིན་ཏུ་ལེགས། གང་ཕྱིར་ང་ཡིས་འཛུམ་པ་མཛད་པ་འདི་
ཡི་རྒྱུའི་ཚུལ་དང་རྒྱུ། དེ་ཁྱོད་བསྟན་གྱིས་ཁྱོད་དང་འགྲོ་བ་རྩེ་གཅིག་ཡིད་ཀྱིས་ཉོན། ཐམས་ཅད་མཁྱེན་པ་རྣམས་ནི་རྒྱུའི་འབྲས་བུ་རྣམ་པ་གསུམ་གཟིགས་ཤིང་།
རྒྱུ་ལས་གཟིགས་ནས་རྐང་གཉིས་དམ་པ་དཔལ་སྟུག་རྣམས་ནི་འཛུམ་པ་མཛད། ཁ་ཅིག་བློ་ཞན་བདག་ཅག་ཉན་ཐོས་འགྱུར་ཞེས་མྱ་ངན་འདས་ཞུགས་དང་།
ཁ་ཅིག་ཁ་རོག་འདུག་ལ་དགའ་ཞིང་རང་རྒྱལ་བྱང་ཆུབ་འདོད་ཞུགས་དང་། ཁ་ཅིག་བདག་ཅག་འཇིག་རྟེན་འདྲེན་པ་མཐུ་བོ་ཆེར་ནི་འགྱུར་བྱས་ཏེ། སྐྱེ་བོ་