༄༅། །སྦྱིན་ནི་དེང་ཕྱིན་ཅད་ཀྱང་གཞན་ལས་དགེ་བའི་རྩ་བ་བསྐྱེད་པར་མི་བྱེད་ཀྱི། ང་འབའ་ཤིག་ལ་ཡོངས་སུ་དང་བའི་སེམས་བསྐྱེད་པར་བྱེད་དོ། །སངས་རྒྱས་ལ་
བསྐྱབས་སུ་མཆིའོ་ཞེས་སྨྲས་པའི་དགེ་བའི་རྩ་བའི་རྒྱུ་དང་རྐྱེན་གྱིས་ཀྱང་རང་སངས་རྒྱས་ཀྱི་ལམ་ཐོབ་པར་འགྱུར་བ་ཡིན་ནོ། །མོའུ་དགལ་ང་ནི་ཡུན་རིང་པོ་ནས་རྟག་པར་སེམས་ཅན་རྣམས་ལ་
ཕ་མ་ལྟ་བུའི་འདུ་ཤེས་ཀྱིས་གང་མགོན་མེད་ཅིང་སྐྱབས་མེད་པ། རྒུད་ཅིང་ནོར་དང་མི་ལྡན་པ་འཁོར་བ་ཡང་བར་ཁ་བརྒྱུད་ཅིང་ལམ་ངན་པར་ཞུགས་པའི་གླེན་ཞིང་གཏི་མུག་པས་ཤེས་པ་
མེད་པ། རྟག་པར་དམུས་ལོང་དུ་གྱུར་ཅིང་མིག་དང་མི་ལྡན་བ་དག་སུ་ཞིག་བདག་ལ་འདྲེན་པར་འགྱུར། སུ་ཞིག་མགོན་དང་སྐྱབས་བྱེད་པར་འགྱུར་སྙམ་དུ་སེམས་པ་དག་ལ་ང་གཅིག་
པུ་སྙིང་བརྩེ་བས། མགོན་དང་སྐྱབས་བྱ་བར་དམ་བཅས་པས་ན། མོའུ་དགལ་ངས་དེ་རྗེས་སུ་དྲན་པའི་ཕྱིར། སེམས་ཅན་གང་ལ་ལ་ཞིག་ངག་རྩུབ་མོས་ང་ལ་ཁ་མི་སྙན་པར་བརྗོད་ཀྱང་ངས་
སླར་ལན་མི་བྱེད་དོ། །ཚིག་ན་བས་ང་ལ་སྤྱོང་ཀྱང་ངས་སླར་ལན་མི་བྱེད་དོ། །ཁྲོས་སམ་བརྡེགས་ཀྱང་རུང་སྟེ་ནམས་ཀྱང་ངས་ལན་མི་བྱེད་དོ། །དེ་ཅིའི་ཕྱིར་ཞེ་ན། ང་ནི་རྟག་པར་སེམས་
ཅན་ཐམས་ཅད་ལ་ངེས་པའི་བདེ་བ་སྦྱིན་ཞིང་། སྡུག་བསྔལ་གྱི་མི་བདེ་བ་ཐམས་ཅད་ཡོངས་སུ་བསལ་བར་བྱ་བའི་རིགས་ཀྱི། ངས་དེ་དག་ལ་གནོད་པ་རྣམས་སྦྱིན་པའི་མི་རིགས་སོ། །
སེམས་ཅན་རྣམས་ལས་སུ་ཞིག་བཟོད་པར་ནུས་པ་ཡིན་ཞེ་ན། དེ་ནི་ང་གཅིག་པུ་ཁོ་ནས་བཟོད་པར་ནུས་པ་ཡིན་པས། ངས་དེང་སེམས་ཅན་བཟོད་པའི་ཆོས་དང་། ཤིན་ཏུ་ཉེ་བ་ཞི་