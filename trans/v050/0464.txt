རྒྱས་ཀྱིས་ཤག་ཀྱའི། །བུའི་འགྲོ་བསྟན་འདི་ཐོས་ནས། །ལྷར་བཅས་འཇིག་རྟེན་དགར་འགྱུར་ཏེ། བྱང་ཆུབ་ཕྱིར་ནི་ཡིད་ཀྱང་བཏང༌།།   །།ཤག་ཀྱ་ལུང་
བསྟན་པའི་ལེའུ་སྟེ། ཉི་ཤུརྩ་དྲུག་པའོ།། །།དེ་ནས་བཅོམ་ལྡན་འདས་ཀྱིས། ཚེ་དང་ལྡན་པ་ཤ་རིའི་བུ་ལ་བཀའ་སྩལ་པ། ཤ་རིའི་བུ་
བྱང་ཆུབ་སེམས་དཔའི་ཏིང་ངེ་འཛིན། དེ་ཁོ་ན་ངེས་པར་བསྟན་པ་འདི་བྱང་ཆུབ་སེམས་དཔའ་མཐར་ཕྱིན་པ་རྣམས་ལ་བསྒྲགས་པར་བྱའོ། །དེ་ཅིའི་ཕྱིར་ཞེ་ན། ཤ་རིའི་བུ་
ཏིང་ངེ་འཛིན་འདི་ནི་གང་ཟག་མེད་པ་སྟེ། དེ་ལ་དེ་བཞིན་གཤེགས་པས་ཆོས་གང་ཡང་མི་དམིགས་སོ། །གང་མ་དམིགས་པ་དེ་ནི་མངོན་པར་རྫོགས་པར་སངས་མ་
རྒྱས་སོ། །གང་མངོན་པར་རྫོགས་པར་སངས་མ་རྒྱས་པ་དེ་ནི་མ་བསྟན་པའོ། །གང་མ་བསྟན་པ་དེ་ནི་མ་ཤེས་པའོ། །གད་མ་ཤེས་པ་དེ་ནི་འདས་པ་དང་།མ་བྱོན་བ་
དང་༑ ད་ལྟར་བྱུང་བའི་སངས་རྒྱལ་བཅོམ་ལྡན་འདས་རྣམས་ཀྱི་བསྟན་པ་སྟེ། དེ་ནི་དེ་བཞིན་གཤེགས་པ་རྣམས་ཀྱི་ཆོས་རྔ་ཆེན་པོ་ཡིན་གྱིས། ཅི་ནས་བྱང་ཆུབ་སེམས་
དཔའི་ཏིང་ངོ་འཛིན་དེ་ཁོ་ན་ངེས་པར་བསྟན་པ་འདི་གཟུང་བ་དང་། གླག་པ་དང་། གཞན་དག་ལ་ཡང་རྒྱ་ཆེར་ཡང་དག་པར་བསྟེན་པར་བྱ་བ་འདི་ཤ་རིའི་བུ་ཁྱོད་ལ་
ཡོངས་སུ་གཏད་དོ། །ཤ་རིའི་བུ་བྱང་ཆུབ་སེམས་དཔའི་ཐེག་པ་ལ་ཡང་དག་པར་ཞུགས་པའི་རིགས་ཀྱི་བུ་འམ། རིགས་ཀྱི་བུ་མོ་གང་གིས་བསྐལ་པ་བཅུའི་