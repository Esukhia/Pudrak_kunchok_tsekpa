༄༅། །དགེ་བའི་བཤེས་གཉེན་ལ་བརྟེན་ན་ཚེ་འདི་ཉིད་ལ་ཡོངས་སུ་དག་པར་འགྱུར་ཏེ། མིག་དེས་ཀྱང་ཚེ་འདི་ཉིད་ལ་གཟུགས་རྣམས་མཐོང་བར་འགྱུར་རོ། །ཀུན་ཏུ་རྒྱུ་དག་དེ་བཞིན་དུ་
རིགས་ཀྱི་བུ་འམ། །རིགས་ཀྱི་བུ་མོ་ཤེས་རབ་ཀྱི་མིག་ཉམས་པར་གྱུར་པས་ཀྱང་ཚུལ་དང་འདྲ་བའི་དགེ་བའི་བཤེས་གཉེན་ལ་བརྟན་ན། །ཤེས་རབ་ཀྱིས་མིག་རྣམ་པར་གྱུར་ཏེ། དེས་ཀྱང་ཆོས་
ཟབ་མོ་རྣམས་མཐོང་བར་འགྱུར་རོ། །ཀུན་ཏུ་རྒྱུ་ཁྱེད་ཀྱང་ཡུན་རིང་པོ་ནས་གཞན་དུ་ལྟས་པ། སྔོན་ལོག་པའི་གདམས་ངག་གིས་བསླུས་པ། །ཆོས་མ་ཡིན་པ་ལ་ཆོས་སུ་འདུ་ཤེས་པ། ཐར་
པ་མ་ཡིན་པ་ལ་ཐར་པར་འདུ་ཤེས་པ། འབྱུང་བ་མ་ཡིན་པ་ལ་འབྱུང་བ་འདུ་ཤེས་པ། ཆུད་ཟོས་པ་རྣམས་ཀྱིས་ཆུད་གསན་པ་ཡིན་ཏེ། ཀུན་ཏུ་རྒྱུ་དག་འདི་ལྟ་སྟེ། དཔེར་ན་ལོང་བའི་དམིགས་བུ་
ལོང་བས་བྱས་ན། གང་འདི་བཀྲི་བ་དང་ཁྲིད་པ་དེ་གཉིས་གཡང་ཚུལ་མ་ཡིན་པར་སྡུག་བསྔལ་ཐོབ་པར་ཤེས་པར་བྱའོ། །ཀུན་ཏུ་རྒྱུ་དག་དེ་བཞིན་དུ་དགེ་སྦྱོང་ངམ། བྲམ་ཟེ་གང་ལ་ལ་སྟོན་པ་མ་
ཡིན་པར་བདག་ཅག་ནི་སྟོན་པ་ཡིན་ནོ་ཞེས་ཁས་འཆེ་བ་དང་། ཡང་དག་པར་རྫོགས་པའི་སངས་རྒྱས་མ་ཡིན་པར་བདག་ཅག་ནི་ཡང་དག་པར་རྫོགས་པའི་སངས་རྒྱས་ཡིན་ནོ་ཞེས་ཁས་འཆེ་བ་
དང་། འབྱུང་བ་ལ་མཁས་པ་མ་ཡིན་པར། བདག་ཅག་ནི་འབྱུང་བ་ལ་མཁས་པའོ་ཞེས་ཁས་འཆེ་བ་དང་། འབྱུང་བ་ཞེས་མཐོང་བ་མ་ཡིན་པར་བདག་ཅག་ནི་འབྱུང་བ་མཐོང་བ་ཡིན་ནོ་ཞེས་
ཁས་འཆེ་བ་དང་། མུ་སྟེགས་བྱེད་པ་མ་ཡིན་པར་བདག་ནི་མུ་སྟེགས་བྱེད་པ་ཡིན་ཞེས་ཁས་འཆེ་བ་ཡིན་ཏེ། དེ་དག་སྟོན་པ་མ་ཡིན་པར་སྟོན་པའོ་ཞེས་ཁས་འཆེ་ཞིང་། གང་རྗེས་སུ་སྟོན་