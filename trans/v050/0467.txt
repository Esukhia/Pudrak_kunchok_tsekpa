༄༅། །སྟེ། དེ་ནས་ཚེ་དང་ལྡན་པ་བྱམས་མའི་བུ་གང་པོ་སྟན་ལས་ལངས་ནས། བླ་གོས་ཕྲག་པ་གཅིག་ཏུ་གཟར་ཏེ། པུས་མོ་གཡས་
པའི་ལྷ་ང་ས་ལ་བཙུགས་ནས། བཅོམ་ལྡན་འདས་ག་ལ་བ་དེར་ལོགས་སུ་ཐལ་མོ་སྦྱར་ཏེ། བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་
ལྡན་འདས་བདག་གི་ཞུ་བ་ཅུང་ཟད་ཅིག་མཆིས་ན། དེ་བཞིན་གཤེགས་པས་ཐུགས་བརྩེ་བར་དགོངས་ནས། རྗེས་སུ་གནང་བ་མཛད་དུ་གསོལ། །བཅོམ་ལྡན་འདས་
ཀྱིས་བཀའ་སྩལ་པ། བྱམས་མིའ་བུ་གང་པོ་ཁྱེད་ཅི་དང་ཅི་འདོད་པ་དྲིས་ཤིག་དང༌། ངས་ཡང་དག་པར་སེམས་ཅན་གྱི་བདེ་བསྟན་ན་ཁྱོད་ཀྱི་སེམས་རངས་པར་བྱའོ།།
ཚེ་དང་ལྡན་པ་གང་པོས་གསོལ་པ། །བཅོམ་ལྡན་འདས་དེང་བདག་ནི་ཡོན་ཏན་མཆོག་མངོན་པར་བསྒྲུབས་པས་གྲགས་པ་ཤིན་ཏུ་མཐོང་ཞིང་རྒྱང་རིང་བ་རྟག་པར་
སེམས་ཅན་གྱི་བདེ་བ་ཡོངས་སུ་གཉེར་བར་བགྱིད་པའི་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱི་སླད་དུ་ཞུ་བ་མཆིས་ལགས་སོ། །དེ་ནས་ཚེ་དང་ལྡན་པ་
བྱམས་མའི་བུ་གང་པོས། །ཚིགས་སུ་བཅད་དེ་གསོལ་པ། །ཡོན་ཏན་མཆོག་ནི་རབ་བསྒྲུབས་ནས། །གྲགས་པ་མཐོང་ཞིང་རྒྱང་རིངས་དང་། །ཚུལ་ཁྲིམས་གཙང་
ཞིང་ཆོས་མོས་པའི། །སྤྱོད་པ་གང་ལགས་བདག་ཞུ་ལགས། །ཇི་ལྟར་སེམས་ནི་སྤྱོད་པར་བགྱི། །ཇི་ལྟར་སྦྱིན་པ་རྒྱ་ཆེར་བཏང་། །ཇི་ལྟར་སེམས་ཅན་རབ་སྒྲོལ་