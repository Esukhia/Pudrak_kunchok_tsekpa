འབབ་མེ་ཏོག་གདུགས་སུ་འགྱུར། །གཤེགས་པའི་རྗེས་འགྲོ་འདི་དག་དེའི་རྨད་བྱུང་ཆོས། །རྒྱས་བ་རྙེད་དང་མ་རྙེད་བདེ་དང་སྡུག་བསྔལ་དང་། །གྲགས་དང་མ་གྲགས་དེ་བཞིན་བསྟོང་
དང་སྨད་པ་ཡིས། །པད་མ་ཆུ་ལྟར་ཐམས་ཅད་དུ་ཡང་གོས་པ་མེད། །མི་ཡི་སེང་གེ་དེ་འདྲ་མཚུངས་པའི་སེམས་ཅན་མེད། །ཡུལ་འཁོར་སྐྱོང་དེ་ནས་རྒྱལ་བུ་གཞོན་ནུ་བསོད་ནམས་
ཀྱི་འོད་གཟེར་གྱིས། །སངས་རྒྱས་ཀྱི་བསྔགས་པ་ཐོས་ཤིང་ཆོས་དང་དགེ་འདུན་གྱི་བསྔགས་པ་ཐོས་ནས་ཚིམ་ཞིང་མགུ་ལ་ཡིད་རངས་ཤིང་རབ་ཏུ་དགའ་སྟེ། །དགའ་བ་དང་བདེ་
བ་སྐྱེས་པར་གྱུར་ཏོ། །ཡུལ་འཁོར་སྐྱོང་། །དེ་ནས་རྒྱལ་བུ་གཞོན་ནུ་བསོད་ནམས་ཀྱི་འོད་གཟེར་འདི་སྙམས་དུ་སེམས་ཏེ། །སངས་རྒྱས་བཅོམ་ལྡན་འདས་དེ་ཅི་འདྲ་བ་དང་། དེའི་
དགེ་འདུན་ཕུན་སུམ་ཚོགས་པ་ཅི་འདྲ་བ་དང༌། །དེས་མངོན་སུམ་དུ་བྱས་པའི་ཆོས་ཅི་འདྲ་བ་དང་། །དེའི་སློབ་མ་ཕུན་སུམ་ཚོགས་པ་ཅི་འདྲ་བ་དང་། །ཇི་ལྟར་འཁོར་བ་ཡང་བ་དང་
ཕྲད་པ་དང་བྱས་པ་མི་གཟོ་བ་དང་། །ཇི་ལྟར་འཁོར་བ་ན་བྱིས་པ་སོ་སོའི་སྐྱེ་བོ་དག་བྱས་པ་མི་གཟོ་བ་དང་། །ཇི་ལྟར་འཇིག་ཚོགས་ལ་ལྟ་བ་ཡང་བ་དང་། །ཇི་ལྟར་ཁྱིམ་གྱི་གནས་
ཉེས་དམིགས་མང་བ་དང་། །ཇི་ལྟར་འདོད་པ་དག་ཉེས་པ་མང་བ་དང་། །ཇི་ལྟར་མཁས་པ་རྣམས་ཀྱིས་བག་མེད་པ་སྨད་པ་དང་། །ཇི་ལྟར་མ་རིག་པའི་མུན་ནག་རྨོངས་པ་དང་། །ཇི་
ལྟར་འདུ་བྱེད་རྣམས་རྟོགས་པར་དཀའ་བ་དང་། །ཇི་ལྟར་སེམས་གདུལ་དཀའ་བ་དང་། །ཇི་ལྟར་མིང་དང་གཟུགས་ཟབ་པ་དང་། །ཇི་ལྟར་སྐྱེ་མཆེད་དྲུག་དབུགས་འབྱིན་པ་མེད་པ་