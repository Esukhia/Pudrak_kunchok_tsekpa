༄༅། །བཟའ་ཞིང་འབྲས་བུ་མེ་ཏོག་རྒྱས་པས་གང་། །འཕགས་པའི་སྐྱེ་བོ་དག་ཀྱང་ཤེད་ལས་སྐྱེས། །
སྡིག་དང་བྲལ་པ་རྣམས་ཀྱིས་རབ་ཏུ་གང་། །དྲི་ཟ་བརྒྱ་མང་དག་གིས་གང་བ་སྟེ། །སྡོང་དུམ་ཚེར་མ་རྩ་ཤིང་ངན་པ་མེད། །འཇམ་ཞིང་དགེ་སྦྱོང་གནས་
ཀྱི་ཚོགས་ཀྱིས་སྤྲས། །ཆུ་ཀླུང་འབབ་སྟེགས་བདེ་བས་རབ་ཏུ་བརྒྱན། །དྲང་སྲོང་ཚོགས་བརྒྱ་རྗེས་སུ་རྒྱུ་བ་སྟེ། །སྐྱེ་བོའི་དཀར་ཆོས་རྣམས་ཀྱིས་
ཀུན་ཏུ་བསྒྲུབས། །ངན་སོང་ལམ་ངན་རྣམས་ནི་རབ་ཏུ་གཅད། །དེ་ནས་སེམས་ཅན་ཐམས་ཅད་ལྷ་གནས་གདོང༌། །རྒྱལ་པོ་དེ་ལ་བུ་དག་ཡོད་པ་ནི།
སྔོན་གྱི་སངས་རྒྱས་བྱུང་བ་མཐོང་བ་སྟེ། །དགེ་བའི་རྩ་བ་དག་ནི་བསྐྱེད་པ་ཅན། །ཡོན་ཏན་མང་པོས་བསྒོས་པའི་བློ་གྲོས་ལྡན། །མིང་ནི་བློ་གྲོས་སྙིང་པོ་
ཞེས་བྱ་སྟེ། །སྲོག་ཆགས་བྱེ་བ་ཁྲག་ཁྲིག་རྣམས་ཀྱིས་མཆོད། །འདོད་པ་རྣམས་ལ་སྐྱོན་དུ་ལྟ་བ་ཅན། །མི་བདག་ཁྱིམ་ན་གནས་ཀྱང་དབེན་
ལ་དགའ། །རྒྱལ་པོ་བདེན་པ་འཕེལ་ཞེས་བྱ་བ་དེས། །ལྷའི་ཕོ་བྲང་འདྲ་བའི་ཁྱིམ་མཆོག་འདིར། །ན་ཆུང་ཚོགས་ཀྱིས་ཀུན་ནས་མདུན་
བདར་ཏེ། །འདོད་པའི་ཡོན་ཏན་བཟང་ལ་སྤྱོད་ཅེས་སྨྲས། །བུ་ཡི་དམ་པ་སྤྱོད་ལ་ང་ཡིས་ནི། །ཅི་ལྟར་འདོད་པའི་བྱ་བ་གང་མ་བྱས། །འདོད་པ་