༄༅། །རྒྱལ་མཚན་དང་། རིན་པོ་ཆེའི་བ་དན་ཁ་དོག་སྣ་ཚོགས་དང་། ཚོན་སྣ་ཚོགས་ཅན་འཛིན། ལ་ལ་ནི་ལྷའི་སྤོས་ཆུའི་ཆར་འབེབས་ཏེ། ལྷ་མ་ཡིན་གྱི་བུ་
མོས་ཚིགས་སུ་བཅད་པ་དག་གིས་བཅོམ་ལྡན་འདས་ལ་མངོན་པར་བསྟོད་པའི་བར་དུ་སྔ་མ་བཞིན་ནོ། །དེ་ནས་དྲི་ཟ་དེ་དག་གླང་པོ་ཆེའི་རྒྱལ་པོ་ས་སྲུང་གི་བུ་དེ་ལ་ཞོན་ནས། །
བཅོམ་ལྡན་འདས་ལ་བསྐོར་བ་བྱེད་བྱེད་པ་ལས། གླང་པོ་ཆེ་ས་སྲུང་གི་བུ་དེ་དག་ལས་བབས་ཏེ། ཡང་བཅོམ་ལྡན་འདས་ལ་ལན་གསུམ་བསྐོར་བ་བྱས་ནས། ཞབས་ལ་མགོ་བོས་
ཕྱག་འཚལ་ཏེ། ཐལ་མོ་སྦྱར་ནས་ཕྱོགས་གཅིག་ཏུ་འཁོད་དེ། བཅོམ་ལྡན་འདས་ལ་ཚིགས་སུ་བཅད་པ་དག་གིས་མངོན་པར་བསྟོད་པ། །བཅོམ་ལྡན་བདེ་གཤེགས་སྲིད་པའི་
མཐར་འབྱིན་པ། །སྲིད་པའི་བཅིངས་ལས་འགྲོ་བ་རྣམས་གྲོལ་མཛད། །ཁྱོད་འདྲ་སྲིད་གསུམ་གང་ན་འང་མ་མཆིས་ཏེ། །ཁྱུ་མཆོག་ཁྱོད་ནི་གཟུགས་དང་མཚན་མ་ཆོག་མངའ། །མི་མཆོག་
ཁྱོད་ཀྱིས་ས་ཆེན་འདི་སྟེང་དུ། །གྲགས་པ་མཐའ་ཡས་མངའ་བས་ངོ་མཚར་བསྟན། །འགྱུར་བགྱིད་ཆོས་ནི་གང་ལ་ཡང་མ་མཆིས་ལ། །དགེ་བའི་ཚོགས་ལ་འགྲོ་བ་རབ་ཏུ་བཀོད། །
བདེ་གཤེགས་འགྱུར་བ་མེད་པའི་དེ་བཞིན་ཉིད། །བརྗོད་པ་ཙམ་སྟེ་གཞན་ནི་ཅི་མ་མཆིས། །ཐ་སྙད་གདགས་དང་ཐ་སྙད་འདོགས་མ་མཆིས། །འོན་ཀྱང་བདེ་གཤེགས་ཁྱོད་ནི་འགྲོ་བ་
སྦྱོང་། །བདེ་བར་གཤེགས་པས་སོང་མེད་དང་འོངས་མེད་དང་། །གཞན་མེད་རང་བཞིན་གྱིས་ནི་སྟོང་པ་དང་། །ཆོས་རྣམས་འདི་དག་རང་བཞིན་མེད་ཅེས་བསྟན། །རྒྱལ་བ་མཆོག་གིས་