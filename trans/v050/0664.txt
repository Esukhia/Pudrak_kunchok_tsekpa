ང་ནི་སྤྲའི་རྒྱལ་པོར་གྱུར་པའི་ཚེ། །མིའི་རྒྱལ་པོ་ཀླུ་ཡིས་ཡུལ་བཅོམ་སྟེ། སྤྲའི་ཚོགས་ལ་གནས་པ་བྱུང་མཐོང་ནས། རྒྱལ་པོའི་འཇིགས་ལས་དེ་དག་ངས་བཏོན་ཏོ། །ང་སྔོན་ནེ་ཙོར་གྱུར་ཏེ་ཕ་
མའི་ཕྱིར། །ས་ལུ་བླངས་ཚེ་མའི་ཡིས་བཟུང་ནས་ནི། ནེ་ཙོ་ཅི་ཕྱིར་ངའི་ས་ལུ་ལེན། ལོ་ཏོག་སྨིན་འདི་མ་རུང་བྱར་སེམས་སམ། ནེ་ཙོ་དེས་སྨྲས་བཟང་པོ་གསན་དུ་གསོལ། བདག་ནི་རྐུ་བས་ཁྱོད་ཀྱི་
འབྲས་མྱི་ལེན། ཕ་མ་རྒན་རྒོན་གཉིས་ནི་གསོ་བའི་ཕྱིར། །དེ་ལ་སྙིང་རྗེ་བདག་གིས་ས་ལུ་བླངས། གང་ཙེ་ཐོག་མ་ས་བོན་འདེབས་པའི་ཚེ། འགྲོ་བ་ཀུན་ལ་ཤས་ཤས་བྱིན་ནོ་ཞེས། དེ་སྐད་ཚིག་
སྨྲས་དེ་ནི་བདག་ཐོས་ཏེ། །དེས་ན་བདག་ནི་རྐུ་བར་གཞན་མི་འགྱུར། །ནེ་ཙོ་ལེགས་སོ་ས་ལུ་ཅི་དགར་ཁྱེར། །སྲིད་ཞུ་འདི་ནི་མིའི་ནང་ན་དཀོན། ཁྱོད་ནི་མིའི་ནང་འདིར་དུད་འགྲོ་ཡིན། །ལེགས་སོ་
ཁྱོད་ནི་དུལ་ཞིང་ཡང་དག་བསྡམས། །བྱང་ཆུབ་རྡུལ་བྲལ་དམ་པ་ཚོལ་བ་ན། །སྔོན་ཅད་སྤྱོད་པ་དེ་ལས་སྩོགས་པ་རྣམས། །སྤྱོད་པའི་ཚེ་ན་དཀའ་བ་བརྒྱ་ལ་ཡང་། །ང་ཡི་ཡིད་ནི་སྐྱོ་བར་གྱུར་པ་མེད། །
ནང་གི་དག་གམ་འོན་ཏེ་ཕྱི་ཡང་རུང་། །ང་ཡིས་དངོས་པོ་མ་བཏང་གང་ཡང་མེད། །ཚུལ་ཁྲིམས་བཟོད་དང་དེ་བཞིན་བརྩོན་འགྲུས་དང་། བསམ་གཏན་ཐབས་དང་ཤེས་རབ་ངས་སྤྱད་དོ། །ཤ་
དང་པགས་པ་དེ་བཞིན་རྐང་དང་ཁྲག །དེ་དག་རང་གི་ལུས་ལས་སྦྱིན་བ་བྱས། བས་མཐའ་དག་དང་ཕུག་ན་བརྒྱུ་བའི་ཚེ། །ངས་ནི་དེ་ཚེ་ལུས་ནི་སྐམས་པར་བྱས། གང་ལ་སྦྱར་ན་རྒྱལ་བར་འགྱུར་བའི།
སྦྱངས་པ་གང་དག་རྒྱལ་བས་བསྟན་མཛད་པ། སྦྱངས་པ་དེ་ལ་རྟག་ཏུ་རབ་བརྩོན་ཏེ། །སྔོན་སྤྱོད་ཚེ་ན་ང་ནི་རྟག་ཏུ་འཇུག། སྤྱོད་པའི་ཚེ་ན་ང་ཡིས་གང་བསྟེན་པ། །བརྟུལ་ཞུགས་རྒྱ་ཆེན་དེ་འདྲ་དེ་དག་དང་།