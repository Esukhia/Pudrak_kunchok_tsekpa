ལམ་ན། །བུ་ཞིག་བྱུང་ནས་ཤི་འཕོས་ནས། །དགའ་དང་སྡུག་བསྔལ་ཚོར་འགྱུར་པ། །དེ་བཞིན་འགྲོ་བ་ཁྱོད་ཀྱིས་གཟིགས། །ལྷའི་བུ་རྨི་ལམ་རྟོགས་པས་གསོལ་པ། །རྨི་ལམ་དག་ན་མགོ་
བཅད་བཞིན། ཁྱོད་ཀྱིས་ཟག་པ་ཟད་པས་གཟིགས། །དེ་ནི་མཁས་པ་རྣམས་ལ་བརྟན། །ཐམས་ཅད་གཟིགས་ལ་ཕྱག་ཀྱང་འཚལ། །ལྷའི་བུ་བློ་གྲོས་ངེས་པར་བརྟགས་ཀྱིས་གསོལ་
པ། །ཆོས་ཀུན་མཁྱེན་པ་ཁྱོད་ཀྱིས་ནི། །ཇི་ལྟར་རྨི་ལམ་མཛད་ཕྲད་དང་། །བྲལ་བ་ཡང་དག་མ་མཆིས་གཟིགས། །འགྲོ་བ་ཇི་བཞིན་ཚིམ་པར་མཛད། །ལྷའི་བུ་ཡེ་ཤེས་ཡིད་ཀྱིས་གསོལ་པ།
ཁྱོད་ཀྱི་དམ་པའི་ཆོས་སྟོང་པ། །ཐོས་ནས་ཡིད་ནི་དགར་འགྱུར་ཏེ། །རྨི་ལམ་དག་ནི་རྨི་བསྟན་བཞིན། །དེ་ལྟར་རྒྱལ་བས་བསྟན་པ་མཛད། །ལྷའི་བུ་ཡོངས་སུ་དགའ་བའི་ཡིད་ཀྱིས་
གསོལ་པ། མེ་ལོང་གཟུགས་བརྙན་སྣང་བ་བཞིན། །འགྲོ་བ་མཐའ་དག་གཟིགས་པས་ན། །བསམ་གཏན་མངའ་བ་ཁྱོད་ལ་ནི། །ལྷར་བཅས་འཇིག་རྟེན་ཡིད་ཀྱང་དགའ། །ལྷའི་བུ་བློ་
གྲོས་ངེས་པས་གསོལ་པ། །ཐུབ་པ་པི་བང་སྒྲ་འདྲའ་བའི། །ཁྱོད་ཀྱི་དམ་ཆོས་ཐོབ་གྱུར་ན། །ལྷའི་བུ་རྣམས་ཐེ་ཚོམ་མོད། །རྒྱལ་བ་མཆོག་ལ་ཕྱག་ཀྱང་འཚལ། །ལྷའི་བུ་སྒྱུ་མས་ཚིམ་གྱིས་
གསོལ་པ། །སྒྱུ་མའི་མཁན་པོས་སྒྱུ་མ་དག། །བྱིས་པ་རྨོངས་བྱེད་ཡོངས་བསྟན་ན། །མི་མཁས་དེ་ལ་རྨོངས་པར་འགྱུར། །སྒྱུ་མ་བཞིན་དུ་ཁྱོད་ཀྱིས་བསྟན། །ལྷའི་བུ་སྤྲུལ་པ་ལ་སེམས་
པས་གསོལ་པ། །ཇི་ལྟར་རྨི་ལམ་སྒྱུ་མཐོང་བ། །དེ་ལྟར་ཁྱོད་ཀྱིས་འགྲོ་བ་གཟིགས། །མགོན་པོའི་བསྟན་པ་དེ་ཐོས་ན། །བདག་ཅག་ཐེ་ཙོམ་མ་མཆིས་སོ། །ལྷའི་བུ་སྒྱུ་མ་ལ་ངེས་པར་