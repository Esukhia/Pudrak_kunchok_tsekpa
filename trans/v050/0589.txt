༄༅། །དུས་བྱས་པའི་འོག་ཏུ་ནད་པ་རྣམས་དེར་འོངས་ནས་འཆི་བའི་དུས་བྱས་པར་ཐོས་པ་དང་། མྱ་ངན་དང་སྨྲེ་སྔགས་བཏོན་ཏོ། །དུས་ནས་སུ་ཞིག་བདག་ཅག་ན་བའི་སྡུག་
བསྔལ་ལས་ཐར་བར་བྱེད་ཅེས་སྨྲས་སོ། །ནད་ཀྱིས་བཏབ་པ་རྣམས་རྒྱལ་བུ་མིའི་སྨན་གང་དུ་བསྲེགས་པ་རྨས་ནས། གང་དུ་བསྲེགས་པ་ཤེས་པར་གྱུར་པ་དང་། བསྲེགས་པའི་གནས་
དེར་རུས་པ་བླངས་ཏེ་ཕྱེ་མར་བཏགས་ནས་ལུས་ལ་བསྐུས་པ་དང་། ཐམས་ཅད་ནད་སོས་པར་གྱུར་ནས་འདི་སྐད་དུ་རྒྱལ་བུ་མིའི་སྨན་རུང་ཡང་ན་བ་རྣམས་གསོ་བར་ནུས་སོ་ཞེས་སྨྲས་སོ། །
མོའུ་དགལ་དེ་ལྟར་ནད་པ་རྣམས་གསོ་བའི་རྒྱུ་དང་རྐྱེན་ཀྱི་རུས་པ་རྣམས་ཀྱང་མཐར་གྱི་ཟད་པར་གྱུར་ཏོ། །རུས་པ་རྣམས་ཟད་པའི་འོག་ཏུ་བསྲེགས་པའི་གནས་དེར་སོང་ནས་ས་དང་ཐལ་
བ་དང་། སོལ་བ་རྣམས་བླངས་ཏེ། སོ་སོ་ནས་ལུས་ལ{ས}་བསྐུས་པ་དང་ནད་ཐམས་ཅད་སོས་པར་གྱུར་ཏོ། །མོའུ་དགལ་དེ་ལྟར་རྒྱལ་བུ་མིའི་སྨན་གྱིས། བསྐལ་པ་ཆེན་པོ་བྱུང་བ་ན།
ཐབས་མཁས་པས་ནད་ཀྱིས་བཏབ་པ་རྣམས་གསོས་པ་ཡིན་ནོ། །མོའུ་དགལ་ཁྱོད་ཀྱིས་དེའི་ཚེ་དེའི་དུས་ན། རྒྱལ་བུ་མིའི་སྨན་ཞེས་བྱ་བ་བྱུང་བ་དེ་བཞིན་ཡིན་སྙམ་དུ་སེམས་ན་དེ་ལྟར་མི་བལྟ་
སྟེ། དེ་ནི་ང་ཉིད་ཡིན་ཏེ། ངས་ནད་ཀྱི་སྡུག་བསྔལ་མང་བའི་སེམས་ཅན་མགོན་མེད་པ། སྐྱབས་མེད་པ་དག་ནི་ནད་གསོས་སོ། །ངས་དེང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་
མངོན་པར་རྫོགས་པར་སངས་རྒྱས་ནས་ཀྱང་། ཤེས་རབ་ཆེན་པོའི་སྨན་གྱིས་སེམས་ཅན་རྣམས་གསོས་ནས་སྡུག་བསྔལ་མཐར་བྱས་སོ། །མོའུ་དགལ་ང་ནི་སེམས་ཅན་གྱི་ཆེད་དུ་ལུས་