ལྷའི་མྱིག་དང་། ལྡན་པ་རྣམས་ཀྱིས།། དེ་སེམས་ཅན་དམྱལ་བར་སྐྱེས་པར་མཐོང་སྟེ།། མཐོང་ནས་ཀྱང་མི་གཏི་མུག་པ་འདི་ནི་སྔོན་དགེ་སློང་གི་ཁ་དོག་དང་གཟུགས་ཀྱིས་སྡིག་པའི་ལས་
བྱས་བས།། དེ་སེམས་ཅན་དམྱལ་བ་ཆེན་པོར་སྐྱེས་ཏེ།། ནས་གནོད་པ་ལ་གནས་ཀྱི་ཡོན་ཏན་མེད་པ་ལྟར་འདི་ལ་ཡང་དགེ་སྦྱོང་གི་ཡོན་ཏན་གྱི་འབྲས་བུ་མེད་དོ།། ཞེས་སྙིང་རྗེ་
ཆེན་པོ་སྐྱེད་དེ། འོད་སྲུང་འདི་ནི་དགེ་སྦྱོང་སུན་པར་བྱེད་པ་ཞེས་བྱའོ།། འོད་སྲུང་དེ་ལ་དགེ་སློང་ལྟར་བཅོས་པ་ལ་གང་ཞེ་ན། འོད་སྲུངས་འདི་ལྟ་སྟེ་དཔེར་ན། ར་གན་ཆེན་པོ་ཞེས་བྱ་བའི་
ལྕག་ཞིག་ཡོད་དེ། ཤིན་ཏུ་ཡོངས་སུ་སྦྱང་བ་བྱས་ཤིང་།། ཤིན་ཏུ་ཡོངས་སུ་དག་པར་བྱས་ན། གསེར་འདྲ་བར་འགྱུར་ཏེ།། འོན་ཀྱང་གསེར་གྱི་རིན་ཐང་དང་།། གསེར་གྱི་ཁ་དོག་
དང་བདེར་འཕྲོ་དང་།། སྲང་ལ་གཞལ་བའི་ལྗིད་འདྲ་བ་ནི་མ་ཡིན་ནོ།། འོད་སྲུངས་དེ་བཞིན་དུ་དགེ་སྦྱོང་ལྟར་བཅོས་པའི་དགེ་སློང་ཡང་ལུས་ཤིན་ཏུ་བཀྲུས་ཤིང་།། གོས་བཟང་པོ་མཛེས་
པ་གྱོན་ལ།། དགེ་སློ་ཕྱི་རོལ་གྱི་སྤྱོད་པ་ཐམས་ཅད་ཡོངས་སུ་དག་སྟེ། འགྲོ་བ་དང་། འོང་བ་དང་། མདུན་བལྟ་བ་དང་། གཡའ་ཡོར་ལྟ་བ་དང་། བསྐུམས་པ་དང་། བརྐྱང་བ་དང་། ཆོས་
གོས་སྣམ་སྦྱར་དང་། ལྷུང་བཟེད་དང་། ཆོས་གོས་འཛིན་པ་ཤེས་བཞིན་དུ་སྤྱོད་ཀྱང་། དེ་འདོད་ཆགས་ཀྱིས་བཅོམ་པ་དང་། ཞེ་སྡང་གིས་བཅོམ་པ་དང་། གཏི་མུག་གིས་བཅོམ་པ་དང་།
ཉོན་མོངས་པས་བཅོམ་པ་དང་། རྙེད་པ་དང་བཀུར་སྟི་བཅོམ་པ་དང་། ང་རྒྱལ་དང་། ཆེ་བའི་ང་རྒྱལ་དང་། ང་རྒྱལ་ལས་ཀྱང་ང་རྒྱལ་དང་། ངའོ་སྙམ་པའི་ང་རྒྱལ་དང། མངོན་པའི་ང་རྒྱལ་དང༌།།