༄༅། །མི་འགྲུབ་སྟེ། དགེ་བ་ཡང་རུང་མི་དགེ་བ་ཡང་རུང་། མི་གཡོ་བ་ཡང་རུང་། ཇི་ལྟ་བུར་བསྒྲུབས་པ་དེ་ལྟ་བུར་འགྲུབ་མོད་ཀྱི་ཆོས་རྣམས་ལ་སྒྲུབ་
པར་བྱེད་པ་ཡང་མེད་ལ། ཆོས་རྣམས་ལ་རྒྱུ་བ་མེད་པར་ཡང་གག་ཀྱང་མི་བྱའོ་སྙམ་དུ་ཉེ་བར་བསྟགས་ན། འདི་ལྟར་ཆོས་དྲན་པའི་ཡེ་ཤེས་ཀྱི་སྟེ་གང་བསོད་ནམས་
དང་བསོད་ནམས་མ་ཡིན་པ་དང་། མི་གཡོ་བ་མངོན་པར་འདུ་བྱེད་པ་དང་གསུམ་མོ། །དེ་ལ་བདག་གིས་ནི་བསོད་ནམས་མངོན་པར་འདུ་བྱེད་པ་ལ་བརྩོན་པར་བྱའོ། །
དེ་ནི་བདག་གི་སངས་རྒྱས་ཀྱི་ཆོས་བླ་ན་མེད་པ་མཆོག་དམ་པ། རབ་ཁྱད་པར་དུ་འཕགས་པ་བཅུའི་རྒྱུར་འགྱུར། བཅུ་པོ་དེ་དག་གང་ཞེ་ན། འདི་ལྟ་སྟེ། ལུས་ཡོངས་
སུ་དག་པས་མཚན་དང་དཔེ་བྱད་བཟང་པོ་དང་། རྣམ་པ་དྲུག་བཅུ་ཤིན་དུ་ཡོངས་སུ་རྫོགས་པ་དང་། སྤྱི་གཙུག་བལྟར་མི་མཐོང་བ་དང་། ཕ་རོལ་གྱི་གནོན་པར་བྱ་བ་
ཐམས་ཅད་ལས་ཤིན་དུ་འདས་པ་དང་། དག་ཡོངས་སུ་དག་པས་དེ་བཞིན་གཤེགས་པའི་གསུང་སེམས་ཅན་ཐམས་ཅད་ཚིས་པར་བྱེད་པ། རྣམ་པ་དྲུག་བཅུ་ཤིན་དུ་ཡོངས་
སུ་རྫོགས་པ་དང་། སེམས་ཡོངས་སུ་དག་པས་སེམས་ཅན་ཐམས་ཅད་ལ་ཁོང་ཁྲོ་བ་མེད་ཅིང་། རྟག་ཏུ་རྒྱུན་མི་མཆད་པར་ཏིང་ངེ་འཛིན་མི་འཁྲུག་པ་དང་། སོ་སོ་ཡང་
དག་པར་རིག་པ་ཡོངས་སུ་དག་པས་དོན་དང་ཆོས་དང་། ངེས་པའི་ཚིག་དང་། སྤོབས་པ་མི་ཟད་པ་དང་། བྱམས་པ་ཆེན་པོ་ཡོངས་སུ་དག་པས་སེམས་ཅན་ཐམས