༄༅། །ཀྱང་མི་རྡེག་དང་། །སུ་ཞིག་སྨད་ཀྱང་སྨད་པར་མི་བྱེད་དང་། །དེ་བཞིན་མཚང་འབྲུས་མཚང་འདྲུ་མི་བྱེད་དང་། །ཁྲོས་ཀྱང་ངེས་པར་ཁྲོ་བར་མི་བྱེད་
ཅིང་། །ནང་གི་སེམས་ཀྱི་གཉེན་པོར་གྱུར་པ་དག །ཚོལ་ཞིང་ཡིད་ཞེ་དྲན་དང་ལྡན་གྱུར་པས། །དེ་འདྲིའི་ཚུལ་ཁྲིམས་རྟུལ་ཞུགས་ལྡན་པ་ནི། །རྡོ་སྙོགས་ཁྱི་མི་འདྲ་ཞེས་རྒྱལ་
བས་གསུངས། །འོད་སྲུང་འདི་ལྟ་སྟེ་དཔེར་ན། རྟའི་འདུལ་སྤྱོད་ལ་མཁས་པས་རྟ་གང་དང་གང་དུ་གཡོ་བྱེད་ཅིང་མ་བྱང་བ་དེ་དང་དེ་རབ་ཏུ་སྦྱོང་ངོ་། །འོད་སྲུང་དེ་བཞིན་དུ་དགེ་
སློང་རྣལ་འབྱོར་སྤྱོད་པ་ཡང་གང་དང་གང་དུ་སེམས་འགྱུར་བར་མཐོང་བ་དང་། དེ་དང་དེ་རབ་ཏུ་སྤྱོད་པ་ལ་འཇུག་སྟེ། དེ་ཅི་ན་ཕྱིས་འཁྲུགས་པར་མི་འགྱུར་བར་དེ་ལྟར་སེམས་
རབ་ཏུ་འཆོས་སོ། །དེ་ལ་འདི་སྐད་ཅེས་བྱ་སྟེ། །དཔེར་ན་རྟའི་འདུལ་ཆོས་མཁས་པ་ཞིག །བྱུང་ཞིང་གཡོ་མེད་ཚུལ་དུ་རབ་ཏུ་འདུལ། །རྣལ་འབྱོར་པ་ཡང་སེམས་ནི་འགྱུར་མཐོང་ན། །
ཇི་ལྟར་ཕྱིས་འཁྲུག་མི་འགྱུར་དེ་ལྟར་ཆོས། །འོད་སྲུང་འདི་ལྟ་སྟེ་དཔེར་ན། རྐོག་ནད་ལྷ་གྱིས་ནི་སྲོག་གི་དབང་བོ་འགག་པར་བྱེད་དོ། །འོད་སྲུང་དེ་བཞིན་དུ་ལྟ་བར་གྱུར་པ་ཐམས་ཅད་
ཀྱི་ནང་ན་བདག་ཏུ་འཛིན་པ་ནི་ཆོས་ཀྱི་སྲོག་གི་དབང་པོ་འགག་པར་བྱེད་དོ། །དེ་ལ་འདི་སྐད་ཅེས་བྱ་སྟེ། དཔེར་ན་ལྷ་གོར་སྲོག་གི་དབང་པོ་ལ། །གནོད་ཅིང་དེ་ལ་བདེ་བ་སྦྱིན་པ་མིན། །
དེ་བཞིན་ལྟ་བར་གྱུར་ནང་བདག་ལྟ་བ། །དེ་ནི་ཆོས་སྲོག་རྣམ་པར་འཇིག་པར་བྱེད། །འོད་སྲུང་འདི་ལྟ་སྟེ་དཔེར་ན། མི་ནི་གང་དང་གང་དུ་བཅིང་པ་དེ་ཉིད་ལས་དགྲོལ་བར་བྱ་བ་ཡིན་ནོ། །