༄༅། །བ་བཞིན་དུ་ཡོངས་སུ་འཛིན་པའི་ཕྱིར་རོ། དགེ་སློང་གང་དག་ཚུལ་ཁྲིམས་དང་ལྡན་པ། དགེ་བའི་ཆོས་ཅན་ཟག་པ་རྣམས་ཟད་པར་བྱེད་པར་ལ་མངོན་པར་བརྩོན་པ། ཡིད་འབྱུང་བ། མགོ་དང་གོས་ལ་
མེར་འབར་བ་བཞིན་དུ་བརྩོན་པ། དོན་ཉུང་བ། བྱེད་པ་ཉུང་བ་རང་གི་དོན་ལ་བརྩོན་བ། འདྲིས་བར་བྱེད་པ་ཡོངས་སུ་སྤངས་པ་དག་འབྱུང་བ། དེ་དག་གི་གན་དུ་ནི་དེའི་ཚེ་དེའི་དུས་ན་སུ་ཡང་མི་འགྲོ་མི་སྟེན་ཅིང༌།
བསྙེན་བཀུར་མི་བྱེད་པར་འགྱུར་རོ། །དེ་ཅིའི་ཕྱིར་ཞེ་ན། འདི་ལྟར་ཁྱིམ་གིས་པ་དག་ནི་ཆགས་པའི་རང་བཞིན་ཅན་དེ་ཚེ་འདི་ལྷུར་ལེན་གྱི། ཚེ་རབས་ཕྱི་མ་ལྷུར་ལེན་པ་མ་ཡིན་བས། དེ་དག་འདི་སྙམ་དགེ་སློང་
དེ་དག་ལ་ནི་བདག་ཅག་གི་འཚེ་བ་མེད་པ་ན་བདག་བག་གིས་ཅིའི་ཕྱིར་བསྟེན། ཅིའི་ཕྱིར་ཕྱག་བྱ། ཅིའི་ཕྱིར་མཆོད། ཅིའི་ཕྱིར་བསྙེན་བཀུར་བྱ་སྙམ་དུ་སེམས་པའི་ཕྱིར་རོ། །གཞན་དུ་ན་གང་དག་དགེ་བའི་རྩ་བ་
བསྐྱེད་པ། སྔོན་གྱི་བྱིན་པ་ཕུན་སུམ་ཚོགས་པ་དག་འབྱུང་ཞིང་། ཚུལ་ཁྲིམ་དང་ལྡན་པ་དགེ་བའི་ཆོས་དེ་ལྟ་བུ་དེ་དག་ལ་སྟེན་པར་བྱེད་པ། སྟེན་པར་བྱེད་ཅིང་བསྙེན་བཀུར་བྱེད་པ་ནི་མ་གཏོགས་ཏེ་ཉུང་ངོ་། །
འོད་སྲུང་ཆོས་འདི་ལྟ་བུ་ཚུལ་དང་ལྡན་པ་འདི་ལྟ་བུ་འདི་དག་ནི་གང་ཟག་གཉིས་ཀྱིས་ཡིད་དུ་འོང་བར་འགྱུར་ཏེ། གཉིས་གང་ཞེ་ན། བདེན་པ་མཐོང་བ་འཁོར་བ་ལ་འཇིགས་པར་ལྟ་བ་དང་། རྣལ་འབྱོར་ལ་བརྩོན་ཞིང་
འབྲས་བུ་ཐོབ་པར་འདོད་པ། ལས་ཀྱི་རྣམ་པར་སྨིན་པ་ལ་རྟོན་པ། ཆོས་དོན་དུ་གཉེར་ཞིང་ཆོས་འདོད་པའོ། །འོད་སྲུང་མངོན་བར་མི་བརྩོན་པ་ཆོས་མ་ཡིན་པ་ལ་ལྟ་བ། ལས་ཀྱི་རྣམ་པར་སྨིན་པ་དང་འགལབ། འཇིག་
རྟེན་ཕ་རོལ་དུ་ཁ་ན་མ་ཐོ་བས་འཇིགས་པར་མི་ལྟ་བ། ཚེ་འདི་ལྷུར་ལེན་བ། ཚེ་རབས་ཕྱི་མ་ལྷུར་མི་ལེན་པ། ཐམས་ཅད་ཀྱི་རྒོ་ངས་བཤད་པར་བྱའོ། འོད་སྲུང་གང་དག་ཐ་ན་ཐར་པ་དང་ལྡན་པ་འི་སེམས་གཅིག་ཙམ་ཡང་