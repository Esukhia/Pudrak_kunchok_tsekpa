༄༅། །འཕགས་པ་དཀོན་མཆོག་བརྩེགས་པ་ཆེན་པོ་ཆོས་ཀྱི་རྣམ་གྲངས་ལེའུ་སྟོང་ཕྲག་བརྒྱ་པ་ལས། བུ་མོ་རྣམ་དག་དང་བས་ཞས་པ་ཞེས་བྱ་བ་
ཐག་པ་ཆེན་པོའི་མདོ། །སངས་རྒྱས་དང་། བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ། །འདི་སྐད་བདག་གིས་ཐོས་པ་དུས་གཅིག་ན། བཅོམ་ལྡན་འདས་
མཉན་ཡོད་ན། རྒྱལ་བུ་རྒྱལ་བྱེད་ཀྱི་ཚལ་མ་གོན་མེད་ཟས་སྦྱིན་གྱི་ཀུན་དག་འ་ར་བ་ན། དགེ་སློང་གི་དགེ་འདུན་ཆེན་པོ་ལྔ་བརྒྱ་དང་། བྱང་ཆུབ་སེམས་དཔའ་སེམས་དཔའ་
ཆེན་པོ་བརྒྱ་སྟོང་དང་ཐབས་གཅིག་ཏུ་བཞུགས་ཏེ། ཐམས་ཅད་ཀྱང་ཤེས་པར་བྱ་བ་རྣམས་རབ་ཏུ་ཤེས་པ། གཟུངས་དང་ཐོགས་པ་མེད་པའི་སྤོབས་པ་ཐོབ་པ། བཟོད་
པ་ཕུན་སུམ་ཚོགས་པ། བདུད་ཀྱི་དཔུང་རབ་ཏུ་འཇོམ་པ། དེ་བཞིན་གཤེགས་པ་རྣམས་ཀྱིས་བརྙེས་པའི་ཆོས་རྣམས་རབ་ཏུ་ཐོབ་པ། ཤ་སྟག་ལ་འདི་ལྟ་སྟེ། བྱང་ཆུབ་
སེམས་དཔའ་འཇིག་རྟེན་འཛིན་དང་། བྱང་ཆུབ་སེམས་དཔའ་ལམ་འཛིན་དང་། བྱང་ཆུབ་སེམས་དཔའ་ས་ཆེན་འཛིན་དང་། བྱང་ཆུབ་སེམས་དཔའ་ས་འཛིན་ཆེན་པོ་
དང་། བྱང་ཆུབ་སེམས་དཔའ་མོས་པའི་བློ་གྲོས་དང་། བྱང་ཆུབ་སེམས་དཔའ་མོས་བྱེད་དང་། བྱང་ཆུབ་སེམས་དཔའ་གཟུགས་མཛེས་བཀོད་པ་དང་། བྱང་ཆུབ་
སེམས་དཔའ་རིན་པོ་ཆེ་ཏོག་དང་། བྱང་ཆུབ་སེམས་དཔའ་རིན་པོ་ཆེའི་རྒྱལ་མཚན་དང་། བྱང་ཆུབ་སེམས་དཔའ་རིན་ཆེན་སེམས་དཔའ་དང་། བྱང་ཆུབ་སེམས་དཔའ་