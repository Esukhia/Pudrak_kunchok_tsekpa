མི་ཁྱབ། །གྲགས་ཆེན་རྣམས་ཀྱི་སྤྱོད་པ་འང་བསམ་མི་ཁྱབ། །མཉན་ཡོད་དུ་ནི་བདག་སྔོན་བུ་མོར་གྱུར། །ཚོང་དཔོན་བུ་མོ་དཔལ་ཡོན་མཆོག་ཅེས་བགྱི། །མཛེས་ཤིང་ཐོག་མར་ཕྱུགས། །
ཆུང་གྱུར་པ་ལགས། །ཕ་མའི་གློ་བར་མཆི་ཞིང་རབ་ཏུ་བྱམས། །སངས་རྒྱས་སྲས་པོ་སྨད་པར་མ་གྱུར་པ། །མཐུ་ཆེན་དགའ་བྱེད་ཅེས་བགྱི་གང་ལགས་པ། །བསོད་སྙོམས་སྤྱོད་ཅིང་
མཉན་ཡོད་རྒྱུ་བའི་ཚེ། །དེ་ནི་བདག་གི་ཕའི་ཁྱིམ་དུ་མཆིས། །སྐད་སྙན་ཡིད་དུ་མཆི་པ་ཐོས་གྱུར་ནས། །བདག་ཅག་སེམས་ཀྱིས་བསོད་སྙོམས་ཐོགས་ནས་ནི། །དེ་བཞིན་གཤེགས་པའི་
སྲས་པོ་གང་ལགས་པ། །དགའ་བྱེད་མཐུ་ཆེན་ག་ལ་མཆིས་པར་མཆིས། །མཐོང་མ་ཐག་ཏུ་བདག་ནི་འདོད་ཆགས་དང༌། །ལྡན་པ་ཚུལ་བཞིན་མ་ལགས་སེམས་སྐྱེས་ཏེ། །གལ་ཏེ་ཇི་ལྟར་བསམས་
བཞིན་མ་འཇལ་ན། །སྲོག་ལ་མི་ལྟ་འགུམ་པའི་དུས་བགྱིད་སྙམ། །ཚུལ་བཞིན་མ་ལགས་འདོད་པས་རབ་གདུངས་ནས། །དེ་ལ་བཀའ་མཆིད་བརྗོད་པར་བགྱི་པ་དང་། །བསོད་སྙོམས་
སྩོལ་བའི་རྡོ་ཡང་མ་ཐོགས་ལགས། །རྡུལ་བྱུང་དེར་ནི་འགྲེང་བཞིན་གུམ་པར་གྱུར། །བཅོམ་ལྡན་བདག་ནི་འཆི་འཕོར་གྱུར་པའི་ཚེ། །སྐད་ཅིག་དེ་ལ་བུད་མེད་ལུས་སྤངས་ཏེ། །ཤི་འཕོས་
མཐོ་རིས་འཇིག་རྟེན་སྐྱེས་གྱུར་ནས། །བདག་གིས་འོད་གསལ་སྐྱེས་པ་འདི་ཉིད་ཐོབ། །རིན་ཆེན་སྣ་ཚོགས་བལྟ་ན་སྡུག་པའི། །གཞལ་མེད་ཁང་མཆོག་མཛེས་པར་གྲུབ་གྱུར་ཅིང་། །
བདག་གི་གཡོག་འཁོར་ལྷའི་བུ་མོ་ནི། །ཁྲི་དང་བཞི་སྟོང་ཚང་བ་འང་བྱུང་བར་གྱུར། །བདག་ལ་སེམས་བཟང་བྱུང་བར་གྱུར་པ་ནི། །སུག་ལས་གང་གི་རྣམས་སྨིན་འདི་འདྲ་བ། །རྗེས་སུ་