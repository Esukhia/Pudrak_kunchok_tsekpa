དག་པར་ཞུགས་པ། འདི་ནི་ལོག་པར་ཞུགས་པའོ་ཞེས་བྱ་བ་སྟེ། རིགས་ཀྱི་བུ་དེ་ལྟར་གང་འདི་ལྟ་བུའི་སེམས་འཕྲོ་བ་སྤོང་ཞིང་། མཉམ་པ་ཉིད་དང་། ཐ་དད་པ་
མ་ཡིན་པ་དང་། མི་མཐོ་མི་དམའ་བ་དང་། སེམས་ཅན་ཐམས་ཅད་ལ་སེམས་མཉམ་པ་དང་། ཡང་དག་པར་སྦྱོར་བ་དང་། མཚུངས་པར་སྦྱོར་བ་དང་། མཚུངས་
པར་བྱམས་པ་དང་། མཚུངས་པར་སྙིང་རྗེ་བོ་དང་། བྱེད་བྲག་མེད་པ་དང་། ནམ་མཁའ་དང་མཚུངས་པར་འགྱུར་བ་དེ་ནི་སེམས་ཅན་ཐ་དད་པ་མ་ཡིན་པ་ཞེས་
བྱའོ། །དེ་ཇི་ལྟར་ན། ཆོས་ཐ་དད་དུ་མི་བྱེད་ཅེ་ན། གང་ཆོས་སྨྲ་བར་འགྱུར་བ་དེ་དག་ལ་ནི་བྱིན། གང་ཆོས་མ་ཡིན་པར་སྨ་བར་གྱུར་པ་དེ་དག་ལ་ནི་སྦྱིན་ནོ། །
སྙམ་དུ་དེ་ལྟར་སེམས་མི་བསྐྱེད་དེ། དེ་ཆོས་ཐམས་ཅད་མཉམ་པ་ཉིད་ཐོབ་ནས། སྦྱིན་པ་བྱིན་ཏེ་སོ་སོའི་སྐྱེ་བོ་རྣམས་ནི་དམན་པོ་སྙམ་དུ་སྦྱིན་པ་མི་བྱིན། འཕགས་
པ་རྣམས་ཀི་རྒྱ་ཆེན་པ་ཞེས་སྦྱིན་བ་མ་བྱི་གྱི། ཆོས་ཀྱི་དབྱིངས་རང་བཞིན་གྱིས་མཉམ་སྟེ། བྱེད་བྲག་མེད་པས་སྦྱིན་པ་བྱིན་་པ་འདི་ནི་ཆོས་ཐ་དད་མ་ཡིན་པ་ཞེས་
བྱའོ། །དེ་ལ་ཇི་ལྟར་ན་ཡོངས་སུ་བསྔོ་བ་ཐ་དད་དུ་མི་བྱེད་ཅན། གང་སྦྱིན་པ་བྱིན་པའི་དགེ་བའི་རྩ་བ་དེ་བརྒྱ་བྱིན་ཐོབ་པར་མི་སྔོ། །ཚངས་པ་ཐོབ་བར་མ་ཡིན།
རྒྱལ་པོའི་སྲིད་དང་། ཚོང་དཔོན་དང་། ཁྱིམ་བདག་དང་། གཟུགས་དང་ལོངས་སྤྱོད་དང་། དབང་ཕྱུག་དང་། གཡོག་འདོད་པར་མ་ཡིན། སྲིད་པའི་འགྲོ་བ་ཐམས་ཅད་