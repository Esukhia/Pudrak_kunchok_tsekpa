༄༅། །ལ་བརྩོན་འགྲུས་རྒྱུན་མི་ཆད་པར་བར་བྱའོ་སྙམ་དུ་འདུ་ཤེས་བསྐྱེད་པར་བྱའོ། །འོད་སྲུང་དགེ་སློང་བསོད་སྙོམས་སྤྱོད་པས། ཁྱིམ་འདྲིས་པ་དང་། སྐྱེས་པ་འདྲིས་པ་དང་།
བུད་མེད་འདྲིས་པ་དང༌། ཁྱེའུ་འདྲིས་པ་དང་། བུ་མོ་འདྲིས་པར་མི་བྱའོ།། ཁྱིམ་གང་ན་བསོད་སྙོམས་གཙང་མ་བྱེད་པའི་ཁྱིམ་དེར་སྟན་ལ་འདུག་སྟེ། བསོད་སྙོམས་གཙང་མ་བྱེད་པ་ཟིན་
ཀྱིས་བར་དུ་ཆོས་ཀྱིས་བཏམ་བརྗོད་པར་བྱའོ། །དེ་ནས་བསོད་སྙོམས་དེ་བླངས་ལ་སྟན་ལས་ལངས་ཏེ་འགྲོ་བར་བྱའོ། །འོད་སྲུང་བསོད་སྙོམས་སྤྱོད་པའི་དགེ་སློང་གིས་མཁང་བར་མི་བྱ། ཁ་གསག་
མི་བྱ། །ཚུལ་འཆོས་པར་མི་བྱའོ། །དེ་ལ་མཁང་བ་གང་ཞེ་ན། གང་གཞན་དག་ལ་ཚིག་འདི་སྐད་ཅེས་སྨྲ་བ་སྟེ། བདག་གི་བསོད་སྙོམས་ནི་ངན་པའོ། །བདག་གི་བསོད་སྙོམས་ནི་རྩུབ་པའོ། །བདག་གིས་
སྔོན་འདི་ལྟ་བུ་དང་མ་འདྲངས་པར་མ་མ་ས་སོ། བདག་གི་བསོད་སྙོམ་ནི་སྐྱེ་བོ་མང་པོ་དང་ཐུན་མོང་དུ་བྱས་སོ། །བདག་གིས་ཉུང་ཞིག་ཟོས་ཏེ་བདག་མ་འདྲངས་པས་བདག་གི་ལུས་ཉམ་ཆུང་ངོ་
ཞེས་བྱ་བ་སྟེ། འདི་ལྟར་མཁོང་བའི་མཚན་མ་གང་ཅི་ཡང་རུང་བ་འདི་ལྟ་བུ་འདི་ནི་སེམས་ཀྱི་ཚུལ་འཆོས་པ་ཞེས་བྱ་སྟེ། དགེ་སློང་བསོད་སྙོམ་སྤྱོད་པས་དེ་དག་ཐམས་ཅད་མི་བྱའོ། །གང་
ལྷུང་ཟེད་དུ་འོངས་པ་ངན་ཀྱང་རུང་བཟང་ཡང་རུང་། ཉུང་ཡང་རུང་མང་ཡང་རུང་། གཙང་ཡང་རུང་མི་གཙུང་ཡང་རུང་སྟེ། བཟའ་བར་བྱའོ། ཡོངས་སུ་གདུང་བ་མེད་པ་དང་། བསམ་བ་ཡོངས་སུ་དག་
བ་དག། ཆོས་ངེས་པར་སེམས་པ་མང་བ་དང་། ལུས་གསོ་བ་དང་། འཕགས་བའི་ལམ་ཉེ་བར་བརྟན་བའི་ཕྱིར། དེས་བསོད་སྙོམས་བཟའ་བར་བྱའོ། འོད་སྲུང་གལ་ཏེ་དགེ་སློ་བསོད་སྙོམས་སྤྱོད་