༄༅ །ལ་རིམ་གྲོ་བྱེད་པའི་ཕྱིར་དང་། ཆོས་ཡོངས་སུ་ཉེ་བ་ལ་སྐྱོ་བ་མེད་པའི་ཕྱིར་དང་། ཇི་སྐད་ཐོས་པ་བཞིན་དུ། ཡང་དག་པར་སྟོན་པའི་ཕྱིར་དང་།
ཆོས་ལ་སེར་སྟ་མི་བྱེད་པའི་ཕྱིར་དང་། གཞན་གྱི་ཉེས་པ་སྒྲོགས་པར་མི་བྱེད་པའི་ཕྱིར་དང་། ཆོས་སྨྲ་བ་དག་ལ་སྟོན་པ་བཞིན་དུགུས་པས་སྲི་ཞུ་བྱེད་པའི་ཕྱིར་དང་། གཞན་གྱི་
ཉེས་པ་མི་མཐོང་ཞིང་ཉེས་པ་སྤངས་བར་སྐུལ་བར་བྱེད་པའི་ཕྱིར་ཏེ། འདི་ནི་བྱང་ཆུབ་སེམས་དཔའ་ཆོས་བརྒྱད་དང་ལྡན་ན། གཟུངས་དང་ཐོགས་པ་མེད་པའི་སྤོབས་པ་
ཕུན་སུམ་ཚོགས་པ་ཐོབ་པར་འགྱུར་བ་ཞེས་བྱའོ། །དེ་ནས་བཅོམ་ལྡན་འདས་ཀྱིས་ཚིགས་སུ་བཅད་དེ་བཀའ་སྩལ་པ། །རྩེ་གཅིག་རྟག་ཏུ་ཆོས་གཉེར་བ། །མཁན་པོ་
དགེ་བཤས་རིམ་གྲོ་བྱེད། །སྡིག་པའི་གྲོགས་པོ་སྤོང་བས་ན། །མི་བཟང་གཏེར་འཛིན་ཐོབ་པར་འགྱུར། །མང་ཐོས་ཡོངས་སུ་སྒོ་མེད་པ། །རབ་བརྩོན་ཆོས་ནི་གཉེར་བར་
བྱེད། །ཇི་སྐད་ཐོས་བཞིན་སྟོན་བྱེད་པས། རྙེད་པ་དང་ལ་རེ་རྩོལ་མེད། སྤོབས་པ་རྣམ་དག་གང་ཐོབ་པ། །འཁོར་མང་དགའ་བྱེད་པས་ན། །ཆོས་སྦྱིན་པ་ལ་
གཞན་གྱི་ཉེས་སྐྱོན་ཡོང་མི་ཚོལ། །བྱམས་དང་སྙིང་རྗེ་གནས་གྱུར་ཅིང་། །དུས་མིན་ཚིག་ནི་མི་སྨྲ་བས། །ཐོགས་མེད་སྤོབས་པ་ཐོབ་འགྱུར་ནས། སྤྲོ་ཚིག་ཕ་རོལ་ཕྱིན་པ་སྟོན། །