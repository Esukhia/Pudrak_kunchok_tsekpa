༄༅། །བ་བསམ་ཞིང་དེས་གྲོང་དང་གྲོང་ཁྱེར་དང་། གྲོང་བརྡལ་དུ་བསོད་སྙོམས་ཀྱི་ཕྱིར་འཇུག་པར་བྱའོ། །དེ་གྲོང་དུ་གྲོང་ཁྱེར་དང་
གོང་བརྡལ་དུ་བསོད་སྙོམས་སྤྱོད་པ་ན། གོས་ཀྱི་གོ་ཆ་བགོས་ལ། བསོད་སྙོམས་སྤྱད་པར་བྱའོ། །དེ་ལ་ཆོས་ཀྱིས་གོ་ཆ་གང་ཞེ་ན། མིག་གིས་ཡིད་དུ་འོང་བའི་
གཟུགས་རྣམས་མཐོང་ན། རྗེས་སུ་ཆགས་པར་མི་བྱའོ། །ཡིད་དུ་མི་འང་བའི་གཟུགས་རྣམས་མཐོང་ན་ཡང་ཁོང་ཁྲོ་བར་མི་བྱའོ། །དེ་བཞིན་དུ་སྒྲ་དང་རོ་དང་རེག་
པ་ཡིད་དུ་འོང་བ་དང་། ཡིད་དུ་མི་འོང་བ་རྣམས་ལ་རྗེས་སུ་ཆགས་པ་དང་ཁོང་ཁྲོ་བར་མི་བྱའོ། །དབང་པོ་ཤིན་ཏུ་བརྡམས་པ་དང་། མིག་མི་གཡེང་བ་དང་། གཉ་
ཤིང་གང་ཙམ་དུ་ལྟ་བུ་དང་། དུལ་བ་དང་ཅང་ཤེས་ཀྱི་སེམས་དང་། སྔོན་གྱིས་ཡིད་ལ་བྱེད་པའི་ཆོས་མི་འདོར་བ་དང་། ཟང་ཟིང་གི་མ་འབགས་པའི་རྒྱུད་ཀྱི་བསོད
སྙོམས་སྤྱད་པར་བྱའོ། །མཐར་ཆགས་སུ་བསོད་སྙོམས་བླང་བར་བྱའོ། །གང་ནས་བསོད་སྙོས་རྙེད་པ་དེར་རྗེས་སུ་ཆགས་པར་མི་བྱའོ། །གང་ནས་མ་རྙེད་
པ་དེར་ཁོང་ཁྲོ་བར་མི་བྱའོ། །ཁྱིམ་བཅུར་བླངས་པ་ལས་ཁྱིམ་བཅུ་གཅིག་པ་ལས་བསོད་སྙོམས་རྙེད་ན་ཡང་ཡོངས་སུ་ཡི་ཆད་པར་མི་བྱའོ། །དེ་འདི་སྙམ་དུ་བྲམ་ཟེ་
དང་ཁྱིམ་བདག་འདི་དག་ནི་བྱ་བ་མང་བ་ཡིན་པས་དེ་དག་གིས་བདག་ལ་སྦྱིན་པར་ངེས་པར་མེད་དེ། དེ་དག་བདག་ལ་སེམས་པ་ཡང་ངོ་མཚར་ཆེ་ན། བསོད་སྙོམས་