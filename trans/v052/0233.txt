༄༅། །འདི་ལྟར་ཁང་པ་བརྩེགས་པ་ཀ་བ་བརྒྱ་སྟོང་གིས་བརྒྱན་པ་མཐོང་སྟེ། ལྷའི་དྲིལ་བུ་གཡེར་ཀའི་དྲ་བ་སྒྲ་སྙན་པ་འབྱུང་བ་དང་ལྡན་པ་དང་།
ལྷའི་མེ་ཏོག་སྣ་ཚོགས་སྤེལ་བའི་འཕྲེང་བ་ཤིན་ཏུ་དྲི་ཞིམ་པ་དག་མཐོང་ངོ་། །ལྷ་གཞོན་ནུ་རྒྱུན་དང་གསེར་གྱི་མཆོག་དང་། སེ་མོ་དོ་དང་། གདུ་བུ་དང་། དཔུང་རྒྱན་གྱིས་
མཛེས་པར་བྱས་ཤིང་ལུས་བརྒྱན་པ་དག་ཀྱང་མཐོང་ངོ་། །དེས་ལྷ་གཞོན་ནུ་དགཐོང་ནས་མཆོག་ཏུ་དགའ་བ་སྐྱེའོ། །དེ་ཡིད་དགའ་བས་ཁོག་པ་ལ་ལྟས་གཉིས་འབྱུང་བར་
འགྱུར་ཏེ། མེ་ཏོག་ཀུན་དང་། ཀུན་ཏུ་ལྟར་དཀུར་བར་སྣང་ངོ་། །མིག་ཧ་ཅང་ཡང་མི་འཛུམས། ཧ་ཅང་ཡང་མི་འབྱེད་དོ། །སྒྲ་སྙན་པ་དག་ཀྱང་འབྱུང་ངོ་། །དེའི་བཞིན་
ཡང་པད་མ་ལྟ་བུར་སྣང་བར་འགྱུརོ། ཤི་བའི་ཁོག་པ་ཡང་ཧ་ཅང་ཚ་བར་ཡང་མི་འགྱུར། ཧ་ཅང་གྲང་བར་ཡང་མི་འགྱུར་རོ། །དེའི་གཉེན་སྡུག་པ་རྣམས་ཀྱང་སྨེ་སྔགས་
ཆེན་པོ་འདོན་པར་མི་བྱེད་དོ། །དེ་ཉི་མ་འཆར་བའི་དུས་ཀྱི་ཚེ། འཆི་བའི་ཆོས་དང་ལྡན་པར་ཡང་འགྱུར་རོ། །ཕྱོགས་ཀྱང་མུན་པར་སྣང་བར་མི་འགྱུར་རོ། །དེ་འཆི་བའི་
དུས་ཀྱི་ཚེ། ཕྱོགས་ཤིན་ཏུ་དྲི་ཞིམ་ཞིང་། ཤིན་ཏུ་ཡོངས་སུ་དག་པ་ཚོར་བར་འགྱུར་རོ། །དེའི་མིག་ཀྱང་སེར་བར་མི་འགྱུར། དེའི་ལྟ་བ་ཡང་ཕྱིན་ཅི་ལོག་ཏུ་མི་འགྱུར། དེ་
བཞིན་གཤེགས་པའི་སྐུ་གཟུགས་མཐོང་ན་ཡིད་ཆེས་ཤིང་དད་པ་སྐྱེ་བར་འགྱུར། གཉེན་སྡུག་པ་དག་མཐོང་ན་གཞིག་ནས་ཕྱིར་འོངས་པ་དང་། རིང་མོ་ཞིག་དུ་འདུག་