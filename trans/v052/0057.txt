༄༅། །ཀ་ལ་པིང་ཀུའི་སྒྲ་སྙན་དང་། །ཚངས་པའི་དབྱངས་འདྲ་ཅི་ལྟར་འགྱུར། །ཐུབ་པ་མོས་པ་སྣ་ཚོགས་ཀྱི། །སེམས་ཅན་རྣམས་ནི་གང་གིས་དགའ། །
བདེན་པར་སྨྲས་པས་ཚངས་པའི་དབྱངས། །ངག་རྩུབ་སྤངས་པས་སྒྲ་སྙན་འགྱུར། །ཀྱལ་པའི་ཚིག་དང་ཕྲ་མ་རྣམས། །སྤངས་པས་སེམས་ཅན་དགའ་བར་འགྱུར། །ཇི་ལྟར་
ཚེ་རིང་འགྱུར་བ་ལགས། །བྲོ་ནད་ཉུང་བར་ཇི་ལྟར་འགྱུར། །རྣམ་པར་འདྲེན་པ་གང་གིས་ན། །གཡོག་འཁོར་རྣམས་ནི་མི་ཕྱེད་འགྱུར། །གསོད་པ་མི་བྱེད་ཚེ་རིང་འགྱུར། །
མི་འཚེ་བས་ནི་ནད་ཉུང་འགྱུར། །མི་འཐུན་པ་དག་སྡུམས་བྱས་ན། །གཡོག་འཁོར་རྣམས་ནི་མི་ཕྱེད་འགྱུར། །དོན་རྣམས་ཇི་ལྟར་འགྲུབ་འགྱུར་ལགས། །གང་གིས་ལོངས་
སྤྱོད་ཉམས་མི་འགྱུར། །གང་དང་གང་དུ་སྐྱེ་བ་དེར། །དབང་ཆེར་གྲགས་པར་ཇི་ལྟར་འགྱུར། །ཆགས་པ་མེད་པས་དོན་རྣམས་འགྲུབ། །སེར་སྣ་མེད་པས་ལོངས་སྤྱོད་འཕེལ། །
གང་དང་གང་དུ་སྐྱེ་བ་དེར། །ཕྲག་དོག་མེད་པས་དབང་ཆེར་གྲགས། །ཇི་ལྟར་ལྷའི་མིག་ཐོབ་འགྱུར། །ལྷའི་རྣ་བ་ཇི་ལྟར་ཐོབ། །སེམས་ཅན་འཆི་འཕོ་སྐྱེ་བ་དག །འདྲེན་པ་གང་
གིས་འཚལ་བར་འགྱུར། །མར་མེ་སྦྱིན་བས་མིག་ཐོབ་འགྱུར། །རོལ་མོའི་སྒྲ་ཡིས་རྣ་བ་དག །འཆི་འཕོ་སྐྱེ་ཤེས་ཡེ་ཤེས་ཀྱིས། །དེ་བས་དེ་ལྟར་འགྲུབ་པར་འགྱུར། །
འདྲེན་པ་བྱང་ཆུབ་སེམས་དཔའ་ཡི། །ཟག་པ་གང་གིས་བྱས་པར་འགྱུར། །ཚེ་རབས་སྔ་དྲན་ཅིས་འགྱུར་ལགས། །རྫུ་འཕྲལ་ཅི་ཡིས་ཐོབ་པར་འགྱུར། །གཞོན་པ་སྦྱིན་