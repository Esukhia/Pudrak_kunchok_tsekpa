༄༅། །དག་ནི་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱི་སེམས་བསྐྱེད་པ་བཅུའོ། །རིགས་ཀྱི་བུ་དེ་ལ་བྱང་ཆུབ་སེམས་དཔའ་སེམས་དཔའ་
ཆེན་པོའི་བྱང་ཆུབ་སེམས་དཔའི་ས་དང་པོ་ལ་ཁྱད་པར་གྱི་བྱིན་བརླབས་ཤེས་བྱ་བའི་གཟུངས་སྐྱེའོ། །སུ་གཉིས་པ་ལ་གཞན་གྱི་མི་ཐུབ་པ་ཞེས་བྱ་བའི་གཟུང་སྐྱེའོ། །ས་གསུམ་པ་ལ་
རབ་ཏུ་གནས་པ་ཞེས་བྱ་བའི་གཟུངས་སྐྱེའོ། །ས་བཞི་པ་ལ་གདུལ་དཀའ་བ་ཞེས་བྱ་བའི་གཟུང་སྐྱེའོ། །ས་ལྔ་པ་ལ་ཡོན་ཏན་སྣ་ཚོགས་ཤེས་བྱ་བའི་གཟུང་སྐྱེའོ། །ས་དྲུག་པ་ལ་ཡེ་
ཤེས་ཀྱི་དཀྱིལ་འཁོར་གྱི་སྒྲོན་མ་ཞེས་བྱ་བའི་གཟུངས་སྐྱེའོ། །ས་བདུན་པ་ལ་ཁྱད་པར་འཕགས་པ་ཞེས་བྱ་བའི་གཟུངས་སྐྱེའོ། །ས་བརྒྱད་པ་ལ་རྙོགས་པ་མེད་པའི་རྟོགས་པ་ཞེས་བྱ་བའི་གཟུངས་
སྐྱེའོ། །ས་དགུ་པ་ལ་སྒོམ་མཐའ་ཡས་པའི་རྒྱན་ཞེས་བྱ་བའི་གཟུངས་སྐྱེའོ། །སུ་བཅུ་པ་ལ་ཟད་མི་ཤེས་པ་ཟ་མ་ཏོག་ཅེས་བྱ་བའི་གཟུངས་སྐྱེའོ། །དེ་ནས་དེའི་ཚེ་བཅོམ་ལྡན་འདས་ལ།
ལྷའི་བུ་སེང་གེའི་ཏོག་གི་འོད་ཟེར་སྣང་བ་ཐོགས་པ་མེད་པ་ཞེས་བྱ་བས། འདི་སྐད་ཅེས་གསོལ་ཏོ། །བཅོམ་ལྡན་འདས་ཀྱེ་མ་འདི་ལྟར་ཆོས་ཀྱི་རྣམ་གྲངས་འདིའི་ནང་དུ་ཐམས་ཅད་
རྫོགས་པའི་ཤིང་སངས་རྒྱས་ཀྱི་ཆོས་དང་ཡོན་ཏན་ཐམས་ཅད་སྒྲུབ་པ་ང་མཚོར་ཏོ། །བཅོམ་ལྡན་འདས་ཀྱིས་བཀའ་སྩལ་པ། ལྷའི་བུ་དེ་ནི་ཇི་སྐད་ཟེར་བ་དེ་བཞིན་ཏེ། །ལྷའི་བུ་ཆོས་
ཀྱི་རྣམ་གྲངས་འདི་ཐོས་མ་ཐག་ཏུ་བྱང་ཆུབ་སེམས་དཔའ་རྣམས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལས་ཕྱིར་མི་ལྡོག་པར་འགྱུར་རོ། །དེ་ཅིའི་ཕྱིར་ཞེ་ན། རིགས་