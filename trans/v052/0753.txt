༄༅། །མི་དང་ལྷ་མ་ཡིན་དང་། དྲི་ཟར་བཅས་པའི་འཇིག་རྟེན་བཅོམ་ལྡན་འདས་ཀྱིས་གསུངས་པ་པ་ལ་མངོན་པར་བསྟོད་དོ།། །།འཕགས་པ་དཀོན་མཆོག་བརྩེགས་
པ་ཆེན་པོ་ཆོས་ཀྱི་རྣམ་གྲངས་སྟོང་ཕྲག་བརྒྱ་པ་ལས། །དཔལ་འཕེང་གིས་ཞུས་པའི་ལེའུ་ཞེས་བྱ་སྟེ། འདུས་བ་བཞི་བཅུ་རྩ་བརྒྱ་པ་རྫོགས་སྷོ།། །། །།
རྒྱ་གར་གྱི་མཁན་པོ་འཛི་ན་མི་ཏྲ་དང་། སུ་རེན་ཏྲ་བོ་དེ་དང་། ཞུ་ཆེན་གྱི་ལོ་ཙ་བ་ཞང་ཡེ་ཤེས་སྡེས་བསྒྱུར་ཅིང་གཏན་ལ་ཕབ་བ།། །།
༄༅། །རྒྱ་གར་སྐད་དུ། །ཨརྱ་བྱས་པ་པྲིད་ཚཱ་ནཱ་མ་ཧ་ཡ་ན་སཱུ་ཏྲ། །བོད་སྐད་དུ། འཕགས་པ་དཀོན་མཆོག་བརྩེགས་པ་ཆེན་པོ་ཆོས་ཀྱི་རྣམ་གྲངས་ལེའུ་སྟོང་
ཕྲག་བརྒྱ་པ་ལས། །དྲང་སྲོང་རྒྱས་པས་ཞུས་པ་ཞེས་བྱ་བ་ཐེག་པ་ཆེན་པོའི་མདོ། །སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ། །འདི་སྐད་བདག་གི་ཐོས་པ་དུས་
གཅིག་ན། །བཅོམ་ལྡན་འདས་གང་གའི་ཀླུང་གི་འགྲམ་བརྒལ་བར་བྱ་བ་མ་ཡིན་པ། ཁུ་བྱུག་དང་། ནོ་ཙོ་དང་། བུང་བ་དང་། ངང་པའི་རྒྱལ་པོ་དང༌། བྱའི་ཚོགས་དུ་མ་སྒྲ་སྙན་པ་
འབྱིན་པ། ཤིང་པླག་ཤ་དང་། ནྱ་གྲོ་ང་དང་། ཙན་དན་དང་། མྱ་ངན་ཚང་དང་། ས་ལ་ཀའི་ཡལ་གས་བསྒྲུབས་པ། རྟག་ཏུ་མེ་ཏོག་དྲི་ཞིམ་པའི་སིལ་མ་བཀྲམ་པ་དེ་ན། དགེ་སློང་གི་དགེ་འདུན་
ཆེན་པོ་ཐམས་ཅད་ཀྱང་བྱ་བ་བྱས་པ། བྱེད་པ་བྱས་པ། ཟག་པ་ཟད་པ། རྡུལ་ཟད་པ། ཆོས་ལས་མི་ཟློག་པ། བསམ་གཏན་དང་ཁ་དོག་ལ་གནས་པ། འཆགས་དང་ཁྲིའི་སྟེང་ན་འདུག་པ།