༄༅། །རིགས་ཀྱི་བུ་གཞན་ཡང་དེ་བཞིན་གཤེགས་པ་དང་། ཐབས་གཅིག་ཏུ་དབྱར་ཟླ་བ་གསུམ་གནས་པར་ཁས་བླངས་པའི་དགེ་སློང་ལྔ་བརྒྱ་
པོ་གང་དག་གིས། རྟ་ཆས་ཀྱི་ནས་དེ་དག་ཟོས་པ་དེ་དག་ལས་དགེ་སློང་བཞི་བཅུ་ནི་འདོད་ཆགས་སྤྱོད་པ་དང་། སྡུག་པའི་མཚན་མ་སྤྱོད་པ་ཡིན་པས། གལ་ཏེ་དེའི་ཚེ་ན་དེ་
དག་གིས་ཟས་གསོད་པ་དག་ཟོས་པར་གྱུར་ན། དེ་དག་གི་འདོད་ཆགས་དང་ལྡན་པའི་རྣམ་པར་རྟོག་པ་ཤིན་ཏུ་ཤེས་ཆེན་པོ་དག་སྐྱེ་བར་འགྱུར་བ་ཞིག་ན། དེ་དག་གིས་ཟན་དན་
པ་ཟོས་པ་དེས། འདོད་ཆགས་ཀྱི་ཀུན་ནས་ལྡན་པ་དེ་དག་སྲབས་ཤིང་མེད་པར་གྱུར་ཏོ། །དེ་དག་གིས་འདོད་ཆགས་ཀྱི་ཀན་ནས་ལྡན་པ་དག་རྣམ་པར་བསལ་ནས། དེ་དག་
ཐམས་ཅད་ཀྱིས་ཟླ་བ་གསུམ་པོ་དེ་དག་འདས་ནས། ཞག་བདུན་གྱིས་དགྲ་བཅོམ་པ་ཉིད་ཐོབ་པར་གྱུར་ཏོ། །རིགས་ཀྱི་བུ་དེ་ལྟ་བས་ན་དགེ་སློང་ལྔ་བརྒྱ་པོ་དྡག་གདུལ་
བའི་དབང་གི་ཕྱིར་དང་། བྱང་ཆུབ་སེམས་དཔའ་དེ་དག་ཡོངས་སུ་སྨིན་པར་བྱ་བའི་ཕྱིར་དེ་བཞིན་གཤེགས་པས་ཐབས་ལ་མཁས་པ་དེས། ཟླ་བ་གསུམ་དུ་རྟ་ཆས་ཀྱི་
ནས་དག་གསོལ་བར་ཟད་ཀྱི། ལུས་ཀྱི་སླིབ་པའི་ཉེས་པ་ནི་མ་ཡིན་ཏེ། དེ་ཡང་དེ་བཞིན་གཤེགས་པའི་ཐབས་ལ་མཁས་པ་ཡིན་ནོ། །ཅིའི་ཕྱིར་དེ་བཞིན་གཤེགས་པ་
གསོ་སྦྱོང་ལ་ཞུགས་པ་ན། འོད་སྲུང་ང་ནི་རོ་རྒྱབ་ནས། ཁྱོད་ཀྱིས་བྱང་ཆུབ་ཀྱི་ཡན་ལག་དག་ཤོད་ཅིག་ཅེས་བཀའ་སྩལ་རེ་ན། རིགས་ཀྱི་བུ་དེའི་ཚེ་ན་ལྷའི་བུ་ཉན་ཐོས་ཀྱིས།