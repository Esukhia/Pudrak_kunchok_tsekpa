བྱུང་བའི་བསོད་སྙམས་བྱ་བའི་དངོས་པོ་རྣམས་ལས། གང་བྱམས་པའི་སེམས་ལ་སྙོགས་པར་འཇུག་པ་དེ་མཆོག་ཡིན་པའི་ཕྱིར་རོ། །དགེ་སློང་དག་དགེ་སློང་གང་ཞིག་སྦྱིན་པ་པོ་དང་།
སྦྱིན་བདགི་ཆོས་གོས་དང་། བསོད་སྙོམས་དང་། མལ་ཅ་དང་། ཡོ་བྱད་རྣམས་ཡོངས་སུ་སྤྱད་ནས་སེམས་རྣམ་པར་གྲོལ་བ་ཚད་མེད་པ་ལ་སྙོམས་པར་འཇུག་ན་སྦྱིན་པ་པོ་དང༌། སྦྱིན་
བདག་དེའི་རྣམ་པར་སྨིན་པ་ཡང་ཚད་མེད་པར་ཤེས་པར་བྱའོ། །འོད་སྲུང་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ན་ཡོད་པའི་རྒྱ་མཚོ་ཆེན་པོ་རྣམས་ནི་ཡོངས་སུ་ཟད་པར་
འགྱུར་ཡང་སྲིད་ཀྱི། དེའི་བསོད་ནམས་ཀྱི་རྒྱུ་མཐུན་པ་ནི་ཡོངས་སུ་ཟད་པར་གང་ཡང་མི་འགྱུར་རོ། །འོད་སྲུང་གང་ཞིག་སྦྱིན་པ་པོ་དང་སྦྱིན་བདག་གི་དད་པས་བྱིན་པ་ཡོངས་སུ་སྤྱད་
ནས། འཚལ་བའི་ཚུལ་ཁྲིམས་ཀྱིས་ལྟོག་པར་ལྟུང་བ་བྱེད་ན། །མི་གཏི་མུག་པ་དེ་གནོད་པ་ཅི་ཙམ་གྱི་ཕྱིར་ཞུགས་པ་ལ་ལྟོས། །འོད་སྲུང་དེ་ལྟ་བས་ན་དགེ་སྦྱོང་གི་
དྲི་མ་དང་། དགེ་སྦྱོང་གི་སྐྱོན་དང་། དགེ་སྦྱོང་གི་མི་དྲངས་བ་དང་། དགེ་སྦྱོང་གི་གཡོ་དང་། དགེ་སྦྱོང་གི་སྒྱུ་དང་། དགེ་སྦྱོང་གི་གྱ་གྱུ་རྣམ་པ་དེ་{ད་}ལྟ་བུ་དེ་དག་ནི་དགེ་
སྦྱོང་བསམ་པ་དག་པས་ཡོངས་སྤང་པར་བྱའོ། །འོད་སྲུང་དགེ་སྦྱོང་དགེ་སྦྱོང་ཞེས་བྱ་བ་ནི་གང་མི་གནས་མྱི་ཟག་ཅིག །རྩ་བ་ནས་མ་ཡིན། སྣ་ནས་མ་ཡིན། ལྕེ་ལས་
མ་ཡིན། ལུས་ལས་མ་ཡིན་ལ། །ཡིད་ནས་ཀྱང་མི་ཟག་པ་སྟེ། དེའི་ཕྱིར་དགེ་སྦྱོང་དགེ་སྦྱོང་ཞེས་བྱའོ། །སྐྱེ་མཆེད་དྲུག་གིར་དང་། མངོན་པར་ཤེས་པ་དྲུག་དང་། རྗེས་སུ་