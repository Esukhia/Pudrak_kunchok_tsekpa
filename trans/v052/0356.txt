།སྐད་ཅེས་བྱ་སྟེ། །དཔེར་ན་རྒྱ་མཚོ་ཆེན་པོ་མར་སར་གྱིས། །ཡོངས་གང་གཙང་ཞིང་ཀུན་ནས་ཡིད་དུ་འོང་། །དེ་བཞིན་བྱང་ཆུབ་སེམས་དཔའ་བདེ་གཤེགས་སྲས། །དགེ་བའི་རླུང་
གིས་རྟག་ཏུ་གང་བར་བལྟའོ། །འོད་སྲུང་འདི་ལྟ་སྟེ་དཔེར་ན། མི་ལ་ལ་ཞིག་གིས་སྐྲ་ཚལ་པ་བརྒྱར་གཤེགས་པའི་རྩེ་མོ་རྒྱ་མཚོ་ཆེན་པོ་བཞི་ལས་ཆུ་ཐིགས་པ་གཅིག་བླངས་པ་དེ་བཞིན་དུ།
འོད་སྲུང་ཉན་ཐོས་ཀྱི་དགེ་བའི་རྩ་བ་མངོན་པར་འདུས་བྱས་པ་བལྟ་བར་བྱའོ། །དེ་ལ་འདི་སྐད་ཅེས་བྱ་སྟེ། །དཔེར་ན་ཆུའི་ཕུང་པོ་དེ་ལས་ནི། །སྐྲ་འཚལ་བ་རྒྱའི་རྩེ་མོས་ཐིགས་བླངས་པ། །
དེ་བཞིན་ཉན་ཐོས་རྣམས་ཀྱིས་དགེ་བྱས། དགེ་བ་དག་དང་ལྡན་པར་བལྟ་བར་བྱ། །འོད་སྲུང་འདི་ལྟ་སྟེ་དཔེར་ན། ཡུངས་འབྲུ་སྲིན་བུས་ཟོས་པའི་ནང་གི་བམ་མཁའ་བཞིན་དུ། ཉན་
ཐོས་ཀྱི་འདུས་མ་བྱས་པ་ཤེས་པ་བལྟ་བར་བྱའོ། །དེ་ལ་འདི་སྐད་ཅེས་བྱ་སྟེ། །དཔེར་ན་ལུངས་འབྲུ་སྲིན་བུས་ཟོས་པའི། །ནང་གི་ནམ་མཁའ་དེ་ནི་ཆུང་བ་ཡིན། །ཉན་ཐོས་འདུས་
མ་བྱས་པ་ཤེས་པ་ཡང་། །དེ་བཞིན་ཆུང་ཞིང་ཤིན་ཏུ་ཆུང་བར་བལྟ། །འོད་སྲུང་འདི་ལྟ་སྟེ་དཔེར་ན། ཕྱོགས་བཅུ་ནམ་མཁའི་ཁམས་བཞིན་དུ། བྱང་ཆུབ་སེམས་དཔའི་འདུས་མ་བྱས་
ཤེས་པར་བལྟ་བར་བྱའོ། །དེ་ལ་འདི་སྐད་ཅེས་བྱ་སྟེ། ཕྱོགས་བཅུའི་འཇིག་རྟེན་ཐམས་ཅད་ན། །ནམ་མཁའི་ཁམས་ནི་སྒྲིབ་པ་མེད་པར་འདུག །བྱང་ཆུབ་སེམས་དཔའི་ཡ་ཤེས་
འདུས་བྱས་པ། །འགྲོ་བ་ཀུན་གྱི་མཆོག་ཀྱང་དེ་ལྟར་བལྟ། །འོད་སྲུང་འདི་ལྟ་སྟེ་དཔེར་ན། རྒྱལ་པོ་རྒྱལ་རིགས་སྤྱི་བོ་ནས་དབང་བསྐུར་བའི་བཙུན་མོ་དམ་པ་སྐྱེས་བུ་དབུལ་པོ་དང་