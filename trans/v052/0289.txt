༄༅། །ས་ལྷའི་རྒྱལ་པོ་མེ་ཏོག་ཤིན་ཏུ་རྒྱས་པ་འདྲ་བ། རིའི་རྒྱལ་པོ་རི་རབ་ལྟར་མངོན་པར་འཕགས་པ། ཞལ་ཟླ་བའི་དཀྱིལ་འཁོར་ལྟར་ཞི་བ།
ཉི་མའི་དཀྱིལ་འཁོར་ལྟར་ལམ་མེ་ལྷན་ནེ་ལྷང་ངེ་བ། ཤིང་ནྱ་གྲོ་ཏ་ལྟར་ཆུ་ཞིང་གབ་པ། འོད་འབར་བའི་སྐུས་དཔལ་ཆེན་པོ་འབར་བ་མཐོང་ངོ་། །མཐོང་ནས་ཀྱང་དེ་
བཅོམ་ལྡན་འདས་ལ་སེམས་དད་པར་གྱུར་ཏེ། དེ་སེམས་དད་ནས་འདི་སྙམ་དུ་སེམས་སྟེ། ཨ་ལ་ལ་དེ་བཞིན་གཤེགས་པའི་སྐུ་འདི་རྣམ་པར་སྤྲས་ཤིང་ཁ་དོག་དང་།
གཟི་བརྗིད་དང༌། དཔལ་དང་། མཚན་རྣམས་ཀྱིས་འདི་ལྟར་འབྱུར་ཞིང་། ལམ་མེ་ལྷན་ནེ་ལྷང་ངེ་བ་ངོ་མཚར་ཏོ་སྙམ་མོ། །དེ་ནས་བྲམ་ཟེའི་ཁྱེའུ་བཟང་དག་གིས་འདི་སྐད་
སྨྲས་ཏེ། ཨ་ལ་ལ་བདག་ཀྱང་མ་འོངས་པའི་དུས་ན་ལུས་འདི་འདྲ་བ་དང་ལྡན་པར་གྱུར་ཅིག །ཁ་དོག་དང་། གཟི་བརྗིད་དང་། དཔལ་དང་མཚན་རྣམས་ཀྱིས་འདི་ལྟར་
འབྱར་ཞིང་ལམ་མེ་ལྷན་ནེ་ལྷང་ངེ་བར་གྱུར་ཅིག་ཅེས་སྨོན་ལམ་དེ་སྐད་བཏབ་ནས། ས་ལ་ཉལ་ཏེ་འདི་སྙམ་དུ་བསམས་སོ། །གལ་ཏེ་བདག་ཀྱང་མ་འོངས་པའི་དུས་
ན་འདི་ལྟ་བུའི་ལུས་དང་ལྡན་པར་འགྱུར་ཏེ། ཁ་དོག་དང་གཟི་བརྗིད་དང་། དཔལ་དང་མཚན་རྣམས་ཀྱིས་འབར་ཞིང་ལམ་མ་ལྷན་ནེ་ལྷང་ངེར་འགྱུར་ཞེ་ན། དེ་བཞིན་
གཤེགས་པའི་ཞབས་བདག་གི་ལུས་ལ་རེག་པར་གྱུར་ཅིག་སྙམ་མོ། །ཀུན་དགའ་བོ་དེ་ནས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་སྣང་