༄༅། །ཀྱང་ནོར་གྱིས་སྡུས་ནས། འདི་སྐད་དུ་ཐམས་ཅད་ཀྱང་འཐབ་མོ་འདོད་པར་གྱིས་ཏེ། སོ་སོའི་ལག་ཆ་ཐོགས་ལ་རལ་གྱི་ཕྱུང་སྟེ། ཉིན་མཚན་མ་ཉལ་བར་འདུག་ཤིག་ཅེས་བསྒོ་
ནས། ཕ་རོལ་གྱི་དམག་རྟ་དང་། གླང་པོ་ཆེན་དང་། མིར་འདྲེས་པ་མ་འོངས་པ་དང་། འདི་ལྟར་རྒྱལ་པོ་དེས་བདག་གི་དམག་དབུགས་འབྱིན་ཅིང་། ཕ་རོལ་གྱི་དཔུང་རང་གི་བསོད་ནམས་ཟད་པ་དང་། མཐུ་རྩལ་
ཟད་པ་དང་། མཚོན་གྱི་སྨྲས་པ་དང་། ཕམ་པར་མ་གྱུར་གྱི་བར་དུ་འཁོར་ལ་གླགས་མ་རྙེད་པར་སྤང་བར་བྱེད་དོ། །དྲང་སྲང་ཆེན་པོ་དེ་བཞིན་དུ་རྣམ་པར་ཤེས་པའི་རྒྱལ་པོ་ལུས་ཀྱི་གྲོང་ཁྱེར་དུ་སོང་ནས། སྐྱེ་མཆེད་
ཀྱི་གྲོང་ཁྱེར་ལ་མི་རྟག་པའི་ངོ་བོར་གནས་པར་མཐོང་ནས་དེའི་ཚེ་དད་པའི་འོབས་རྐོ་བར་བྱེད། བརྩོན་འགྲུས་ལ་གནས་ཏེ་འདུག། བཟོད་པའི་གོ་ཅ་གྱོན། རྩོམ་པ་ཆེན་པོ་ཙོམ། ཆོས་གླང་པོ་ཆེ་རྒྱགས་པར་
བྱེད། ཡེ་ཤེས་ཀྱི་རྟ་ལ་གཞོན་ཞིང་རྒྱུག་སྟེ། སྐྱེ་མཆེད་ཀྱི་གྲོང་ཁྱེར་ལ་འདི་སྐད་ཅེས་བག་ཡོད་པར་ཅི་བྱ་བ་དུས་སུ་གྱིས་ཤིག །ཕ་རོལ་གྱི་དམག་ཚོགས་ཀྱི་དབུང་ཐུབ་པར་དཀའ་བ། མི་རྟག་པའི་དམག་དཔག་
ཏུ་མེད་པ་འོང་གིས་ང་མྱུར་དུ་སྦྱིན་པའི་གོ་ནུ་གྱོན་ཅིག །ཡེ་ཤེས་ཀྱི་མཚོན་ཐོགས་ཤིག། ངོ་ཚ་ཤེས་པ་དང་ཁྲེལ་ཡོད་པའི་སྒྱོགས་སྦྱོར་ཅིག །ཚུལ་ཁྲིམས་དང་ཏིང་ངེ་འཛིན་དང་། གཏོང་བའི་སྲུངས་མ་ཞིག་ཤིག་
ཅེས་སྐུལ་ལོ། །དེ་དག་ཀྱང་ཕ་རོལ་གྱི་དམག་ཉེ་བར་གནས་པ་དེ་དང་ཕན་ཚུན་མི་འཐུན་པས་འབྲོས་སོ། །དེ་དག་དང་མི་མཐུན་པས་སྐྱེ་མཆེད་ཀྱི་གྲོང་ཁྱེར་དེ་ཞིག་ནས་རྣམ་པར་ཤེས་པའི་རྒྱལ་པོ་དེ་ལུས་ཀྱི་གྲོང་
ཁྱེར་དེ་བོར་ཏེ། དེ་ཡུལ་ལ་ཕྱོགས་ནས་འབྲོས་སོ། །རྣམ་པར་ཤེས་པ་བྲོས་ནས་ལུས་དང་དབང་པོའི་ཚོགས་ཁམས་ཀྱི་སྦྲུལ་གྱིས་གང་བས་སྐྱེ་མཆེད་དྲུག་ཞིག་ནས། དབང་པོ་མེད་པ་ཡིད་བརྟན་