༄༅། །དྲན་ནས་ངན་བུ་འདི་སྙམ་བགྱིད། །ཆགས་བཅས་སེམས་ཀྱི་རྣམ་སྨིན་འདི་འདྲ་སྟེ། །དགའ་བྱེད་ཡིད་དགའ་འོད་གསལ་མཁས་པ་ལ། །ཆགས་བཅས་
སེམས་ཀྱིས་བདག་གིས་བལྟས་གྱུར་པས། །སུག་ལས་དེའི་རྣམ་སྦྱིན་བཟང་པོ་དེས། །ངན་བུ་གཟི་བརྗིད་མཐུ་སྟོབས་འདི་འདྲ་བས། །ཆགས་བཅས་སེམས་ཀྱི་རྣམ་སྨིན་འདི་
འདྲ་ན། །གང་གིས་དེ་ལ་མཆོད་བགྱིས་ཅི་སྨོས་ཏེ། །གང་ལ་བདེ་གཤེགས་མཁྱེན་པ་འཇག་གྱུར་པ། །དེ་ན་ཉན་ཐོས་རང་རྒྱལ་སུ་མ་ལགས། །ངན་བུ་དེ་བཞིན་གཤེགས་
པའི་སྤྱན་སྔར་ནོ། །སངས་རྒྱས་ཡེ་ཤེས་མཆོག་རབ་བསྒྲབ་པ་དང་། །བསྐལ་པ་གང་གིའི་བྱེད་སྙེད་སྤྱད་བགྱི་བར། །བདག་གི་དམ་བཅས་འདི་ནི་སྤང་མི་བགྱི། །དགེ་
བའི་བཤེས་གཉེན་དགའ་བྱེད་དམ་པ་ལ། །ཆོས་ཀྱི་མཆོད་པ་མཆོག་གིས་མཆོད་པར་བགྱི། །གང་དག་བྱང་ཆུབ་འཚལ་བ་མ་གཏོགས་པ། །གཞན་གྱིས་འདི་ལ་འདྲེན་
རྣམས་མཚོད་མི་འགྱུར། །བུད་མེད་གང་དག་འདོད་ཆགས་སེམས་ཀྱིས་ནི། །བདག་ལ་རྟོག་པ་བུད་མེད་ལུས་བསྒྱུར་ནས། །དེ་ཀུན་འཇིགས་མེད་སྐྱེས་པ་ཐོབ་འགྱུར་བར། །
བྱང་ཆུབ་སྤྱད་མཆོག་དམ་པ་སྤྱད་པར་བགྱི། །ལས་རྡལ་ཤི་བར་གྱུར་པ་མཐོང་ནས་ནི། །བུ་མོའི་ཕ་མཆོདས་འདི་བས་བྱེད་ཅིང་། །དགེ་སློང་དེ་ཡིས་བྱུང་སྟེམ་ཡིན་སྙམ་སྟེ།
རུ་དུ་ཞིང་དགེ་སློང་རྣམས་ལ་མི་སྙན་བརྗོད། །སངས་རྒྱས་མཐུ་ཡིས་ལྷའི་བུ་དེ་ནི། །སོང་ནས་ཕ་མ་དག་ལ་ཚིག་སྨྲས་པ། །དགེ་སྦྱོང་ལ་ནི་ནེ་སྡང་ཁྲོ་བ་མེད། །ཡུན་