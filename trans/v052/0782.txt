གཞན་ཡང་ལྷ་གཞོན་ནུ་དེ་བཙས་ནས། འཕྲེང་བ་ཐོགས་པའི་ལྷ་ལས་ཤི་འཕོས་པས། ཤིན་དུ་དགའ་བ་ཆེན་པོ་སྐྱེའོ། །གོས་དཀར་པོ་ལ་དགའ་བར་འགྱུར། །མཛེས་པ་དང་ལྡན་པར་འགྱུར།
ཤེས་པ་དང་མི་ལྡན་པར་འགྱུར། འདོད་པ་རབ་ཏུ་ཆགས་ཤིང་འགྲོ་བ་དང་རྒྱུ་བ་འཕྱར་བར་ཅན་དང་། དུས་སྟོན་དང་། ལྟད་མོ་དང༌། ཕྲ་བའི་གོས་ལ་མངོན་པར་དགའ་བར་འགྱུར། །ཀུན་དགའི་
རབ་འགྱུར་བ་དང་། ཕ་རོལ་འབྱོར་པ་མཐོང་ན་འདོད་པ་སྟེ། དྲང་སྲོང་ཆེན་པོ་འདི་དག་ནི་འཕྲེང་ཐོགས་ཀྱིས་ལྷ་ལས་མིར་སྐྱེ་བའི་ལྟས་སུ་བལྟ་བ་དག་གོ །དྲུང་སྲོང་ཆེན་པོ་གཞན་ཡང་རྒྱལ་ཆེན་
བཞིའི་རིས་ཀྱི་ལྷར་སྐྱེས་པའི་ལྟས་དང་། འཆི་འཕོ་ལྟས་སུ་ལྟ་བ་ནི་དྲང་སྲོང་ཆེན་པོ་འདི་ལ་དམན་པ་འམ་མགོན་མེད་པ་ལ་ཟས་བཟང་པོ་དང་། ན་བའི་གསོས་སྨན་དང་ཀུན་འཐུང་བའི་ཆུ་གྲང་
མོ་དང་། ཆུ་མགི་དང་། མཚེའུ་དང་། ལྟེང་ཀ་དང་། ལུ་མ་དང་། རྫིང་བུ་དང་། ཁྲོན་པར་མི་འགྱུར་ཁྲོན་ཆུ་བྱིན་ནས་དད་པ་དང་ཡིད་རབ་ཏུ་དགའ་ཞིང་། འཆི་བའི་དུས་ཀྱི་ཚེ་ཉོན་མོངས་པའི་
འབར་བ་མེད་པའི་ལུས་སུ་འགྱུར། །དེའི་ལུས་རིང་པར་མི་འགྱུར། མདོག་ངན་པར་མི་འགྱུར། རྡུལ་དང་དྲི་མ་ཆགས་པར་མི་འགྱུར། དེའི་ལུས་ལ་ཉམ་ང་བའི་ཚོར་བ་མི་འབྱུང་། སྐད་དམན་
པ་དང་། རྩ་ལག་དང་འབྲལ་ཞིང་གདུང་བ་དང་ལྡན་པར་མི་འགྱུར། དེ་བཀྲེས་པ་དང་སྐོམ་པས་ཉེན་པར་མི་འགྱུར། དེའི་ལུས་བསྐུམ་པ་དང་སྨྱང་བ་ལ་སྩོགས་པས་སྡུག་བསྔལ་བར་མི་འགྱུར། །བཤང་
གཅི་འབྱུང་བར་མི་འགྱུར། ཡུལ་ལས་ཡོངས་སུ་ཉམས་པས་སྒྱིད་ལུག་པར་མི་འགྱུར། དེའི་དབང་པོ་ཞུམ་པར་མི་འགྱུར་སྟེ། དེ་ལྟ་བུ་འདི་ནི་མཐོ་རིས་ཀྱི་བདེ་བ་དང་ལྡན་ཞིང་འཆི་བའི་དུས་བྱེད་པར་