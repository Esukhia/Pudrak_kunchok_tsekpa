དེ་ནི་གཤང་གཅི་སྟོར་བར་ཡོངས་མི་འགྱུར། །དེའི་སྙིང་ཀར་རྡུལ་ཡང་འབྱུང་མི་འགྱུར། །ཁུ་ཚུར་མི་འཆང་ནམ་མཁའ་རྙེབས་མི་འགྱུར་། །འདུག་བཞིན་བདེ་བའི་འཆི་བའི་དུས་
བྱེད་དེ། །ལུས་ལས་ཡོངས་སུ་དག་པ་འདི་བཅུ་ཐོབ། །གདངས་སྙན་ཕུན་སུམ་འཚོགས་ཤིང་འཇམ་མཉེན་ཚིག །སྣུམ་ཞིང་ཡིད་འོང་དེ་བཞིན་{གཤེགས་}དགའ་བར་འགྱུར། །
གཞན་གྱིས་སླར་མི་ཟློག་ཅིང་གཟུང་འོས་ཚིག །སྐྱེ་བོས་བཙུན་པར་བྱ་བའི་ཚིག་ཏུ་འགྱུར། །དེའི་ཚིག་ནི་ལྷ་དང་ཀླུ་དག་དང་། །མི་འམ་ཅི་དང་དེ་བཞིན་རྒྱལ་བས་བསྔགས། །
དེས་བཤད་པའི་དོན་ཀྱང་འཛིན་བྱེད་དོ། །དེས་ནི་གང་ལ་ས་དག་པའི་དེ་དག་ཐོབ། །ཁྲོ་བ་མེད་ཅིང་མཁོན་ཏུ་འཛིན་པ་མེད། །བརྟན་པ་འཆབ་པ་མེད་ཅིང་འཚིག་པ་མེད།
ཉེས་ལ་མི་དགའ་མཁོན་བཅུགས་དགའ་བ་མེད། །དེའི་འདུ་ཤེས་ཕྱིན་ཅི་ལོག་མི་འགྱུར། །བསླབ་པ་ཡང་དག་བླངས་ལ་སེམས་མི་ཞུམ། །སྤོང་བ་ལ་ནི་བག་མེད་མི་འགྱུར་
ཏེ། །ཞུམ་པ་མེད་པའི་སེམས་ཀྱིས་ཞིང་སྦྱོང་བྱེད། །ང་རྒྱལ་ལས་ཀྱང་ང་རྒྱལ་ཡོངས་སྤངས་ནས། །ཏིང་འཛིན་འབྱོར་པ་ཐམས་ཅད་མངོན་བསྒྲུབས་དང་། །ཡིད་ཀྱི་
མངོན་པར་བསྒྲུབས་པའི་ཆོས་རྣམས་ཐོབ། །ཆོས་རྣམས་འདི་དག་ལྡན་པར་གྱུར་པ་ལ། །སངས་རྒྱས་དངོས་པོ་དཀོན་པར་མི་འགྱུར་རོ། །འོད་སྲུང་གང་ལ་ལ་བདེ་བའི་
ཡོ་བྱད་ཐམས་ཅད་ཀྱིས་ང་ལ་བཀུར་སྟིར་བྱེད་འདོད་པ་དང་། མཆོད་པ་ཐམས་ཅད་ཀྱིས་མཆོད་པར་འདོད་པ་དེས། དཀོན་མཆོག་བརྩེགས་པ་ཆེན་པོའི་ཆོས་ཀྱི་རྣམ་གྲངས་