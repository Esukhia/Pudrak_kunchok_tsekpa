ཁྱོད་ཀྱིས་རྒྱུའི་བྱེ་བྲག་དག་གིས་རྣམ་པར་ཤེས་པའི་ཁམས་རྟོགས་པར་བྱའོ། །དེ་ལ་རྒྱུ་གང་ཞེ་ན། སེམས་པ་དང་། ཚོར་བ་དང་། ཆོས་ཀྱི་ཁམས་སོ། །དེ་ལ་ཇི་ལྟར་ན་
རྣམ་པར་ཤེས་པའི་ཁམས་འདི་ལུས་ཡོངས་སུ་བཏང་ནས། ཚོར་བ་དང་། སེམས་པ་ལེན་ཅེ་ན། དཔེར་ན་རླུང་གི་ཁམས་ཀྱིས་མེ་ཏོག་གི{ས}་དྲ་བ་བསྡུས་ནས། འཕོས་ཏེ་
འགྲོ་བ་དེ་ལས་ལྷའི་མེ་ཏོག་གི་དྲི་འདི་ངད་ལྡང་ངོ་ཞེས་ཤད་མོད་ཀྱི། རླུང་གི་ཁམས་ཀྱང་མེ་ཏོག་གི་དྲི་མི་འཛིན་ལ། རླུང་གི་ཁམས་མེད་པར་ཡང་མེ་ཏོག་རྣམས་ཀྱི་དྲི་མི་
དམིགས་སོ། །དྲི་དེ་ཡང་གཟུགས་ཅན་མ་ཡིན་ལ། རླུང་གི་ཁམས་དེ་ཡང་གཟུགས་ཅན་མ་ཡིན། སྣའི་དབང་པོ་དེ་ཡང་གཟུགས་ཅན་མ་ཡིན་ནོ། །བཟང་སྐྱོང་དེ་བཞིན་དུ་
མི་ཤི་བའི་རྣམ་པར་ཤེས་པ་དེས་ཚོར་བ་ཡོངས་སུ་བླངས་ཤིང་། སེམས་པ་ཀུན་ཏུ་བླངས་ཏེ། ཆོས་ཀྱི་ཁམས་ཡང་དག་པར་བླངས་ནས། འཇིག་རྟེན་ཕ་རོལ་ཏུ་འགྲོ་སྟེ།
ས་མ་དང་ཕྲད་པ་ལས་རྣམ་པར་ཤེས་པ་སྐྱེ་བར་འགྱུར་རོ། །རྣམ་པར་ཤེས་པ་སྐྱེས་ན་ཆོར་བ་རྣམས་དང་། སེམས་པ་རྣམས་འདུབར་འགྱུར་ཏེ། དཔེར་ན་མེ་ཏོག་གི་དབང་
གིས་སྣས་ཚོར་ལ། སྣའི་དབང་གིས་དྲི་དམིགས་པར་འགྱུར་བ་དང་། གཞན་ཡང་ལུས་ཀྱི་དབང་གིས་རླུང་གི་རང་བཞིན་གྱི་རེག་པ་དམིགས་པར་འགྱུར་ལ། རླུང་གི་དབང་གིས་
མེ་ཏོག་གི་དྲི་འབྱུང་བར་འགྱུར་དེ་བཞིན་དུ་རྣམ་པར་ཤེས་པའི་དབང་གིས་ཚོར་བ་འབྱུང་བར་འགྱུར་ལ། ཚོར་བའི་དབང་གིས་སེམས་ལ་འབྱུང་བར་འགྱུར་རོ། །སེམས་
