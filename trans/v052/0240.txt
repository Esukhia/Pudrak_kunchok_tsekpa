དྲི་མི་ཞིམ་པ་མནམ་པའི་ནང་དུ་ལུས་སྐྱེ་བ་ཡོངས་སུ་ལེན་ཏེ། དཔེར་ན་མི་གཙང་བ་དང་། ལྗན་ལྗིན་མནམ་པོའི་རྐྱེན་གྱིས་སྲིན་བུ་སྐྱེ་བ་དང་། དཔེར་ན་ཞོ་དང་སྦྲང་རྩི་དང་ཆང་
མནམ་པོར་གྱུར་པའི་ཕྱིར་སྲོག་ཆགས་སྐྱེ་བར་འགྱུར་རོ། །སྨན་ཆེན་དེ་བཞིན་དུ་སེམས་ཅན་རྣམས། སེམས་ཅན་དམྱལ་བར་འབྱུང་བར་འགྱུར་རོ། །དེ་སྐད་ཅེས་བཀའ་
སྩལ་ནས། བཟང་སྐྱོང་གིས་ཐལ་མོ་སྦྱར་ཏེ། བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་སེམས་ཅན་དམྱལ་བའི་སེམས་ཅན་རྣམས་
ཀྱི་ཁ་དོག་གི་རྣམ་པ་ཇི་ལྟ་བུ་ལགས། ལུས་ཀྱི་རྣམ་པར་ཤེས་པ་ཇི་ལྟ་བུ་འགྲུབ་པར་འགྱུར། བཅོམ་ལྡན་འདས་ཀྱིས་བཀའ་སྩལ་པ། བཟང་སྐྱོང་དེར་ཁྲག་གི་
ནང་དུ་སྐྱེ་བ་གང་ཡིན་པ་དེ་དག་ནི་ཁྲག་གི་མདོག་འདྲ་བར་འབྱུང་བར་འགྱུར་རོ། །ཆུ་ཀླུང་རྒལ་དུ་མེད་པ་དག་གི་ནང་དུ་སྐྱེ་བ་གང་ཡིན་པ་དེང་དག་ནི། སྤྲིན་སྔོན་པོའི་ཁ་
དོག་ལྟ་བུར་འགྱུར་རོ། །བ་ཙ་ཅན་གྱི་ཆུ་ཀླུང་གི་ནང་དུ་སྐྱེ་བོ་གང་ཡིན་པ་དེ་ནི་ཤ་ཟིག་གུར་འབྱུང་བར་འགྱུར་རོ། །དེ་དག་གི་ལས་ནི་རྒྱལ་པོའི་བུ་གཞོན་ནུ་བདེ་དགུར་
རིམ་གྲོ་བྱས་པ་ལྟར་གཞོན་ཤུ་ཅན་དུ་འགྱུར་རོ། །བཟང་སྐྱོང་དེ་ན་ལུས་གང་ཡིན་པ་དེ་དག་ནི་ལུས་བོང་ཆེ་བར་འགྱུར་ཏེ། མགོ་བོ་གཏོགས་པར་ཁྲུ་བརྒྱད་པར་འགྱུར་རོ། །
སོན་མོ་རིང་ཞིང་ཁ་སྤུ་ཡོང་ལ་སྤུན་པོར་འགྱུར་ཞིང་རྐ་ལག་མི་སྡུག་པར་འགྱུར་ཏེ། གལ་ཏེ་འཛམ་བུ་གླིང་པའི་མི་སེམས་ཅན་དམྱལ་བ་པའི་ལྟར་འགྲོ་ན། མཐོང་མ་