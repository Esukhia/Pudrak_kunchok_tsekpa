༄༅། །པ་མ་ཡིན་ཏེ། རྟག་པ་མ་ཡིན་ཏེ། ཐེར་ཟུག་དུ་མི་གནས་པ། རྒྱུ་མེད་པ་ཡིན་པ། རྐྱེན་དང་མི་འགལ་བ་དེ་ནི་ལས་ཀྱང་མ་ཡིན།
གཞན་ལས་ཀྱང་མ་ཡིན་ནོ། །དེ་ཉིད་ཀྱང་མ་ཡིན། གཞན་ཡང་མ་ཡིན། སེམས་ཀྱི་རྒྱུད་སེམས་ཀྱི་ཁྲི་ཤིང་། སེམས་ཀྱི་ཆོས་ཉིད་སེམས་ཀྱི་མི་གནས་
པ་དང། སེམས་ཀྱི་རྒྱུ་བ་མེད་པ་དེང་། སེམས་ཀྱི་སྣང་བ་མེད་པ་དང། སེམས་ཀྱི་རང་གི་མཚན་ཉིད་ཇི་ལྟར་དེ་དེ་བཞིན་ཉིད་དངོ། འཁྲུག་པར་མ་བྱེད་པ་
དེ་ལྟར་ཤེས་སོ། །དེ་ལྟར་མཐོང་ངོ་། །དེ་བཞིན་ཉིད་ཇི་ལྟ་བ་བཞིན་དུ་སེམས་དེ་དག་དབེན་པ་ཉིད་རབ་ཏུ་ཤེས་པ་དེ་བཞིན་དེ་མཐོང་བ་འདི་ནི་རིགས་ཀྱི་
བུ་བྱང་ཆུབ་སེམས་དཔའི་སེམས་ལ་སེམས་ཀྱི་རྗེས་སུ་ལྟ་བའི་དྲན་པ་ཉེ་བར་བཞག་པའི་སྤྱོད་པ་ཡོངས་སུ་དག་པའོ། །རིགས་ཀྱི་བུ་གཞན་ཡང་སེམས་
ལ་ཅུང་ཟད་ཙམ་ཡང་མི་མཐོང་། རྣམ་པར་མི་མཐོང་མི་རྟོག་གོ་རྣམ་པར་མི་རྟོག་གོ །གཡོ་བ་མེད། རློམ་སེམས་མེད། སྤྲོས་པ་མེད་པ་འདི་ཡང་བྱང་
ཆུབ་སེམས་དཔའི་སེམས་ལ་སེམས་ཀྱི་རྗེས་སུ་ལྟ་བའི་དྲན་པ་ཉེ་བར་བཞག་པའོ། རིགས་ཀྱི་བུ་གཞན་ཡང་ཇི་ལྟར་སེམས་གཟུགས་མེད་པ་དེ་
བཞིན་དུ་སེམས་ཀྱི་ས་མངོན་པར་འདུས་བྱས་པའི་དགེ་བའི་རྩ་བ་རྣམས་ཀྱང་གཟུགས་མེད་པའོ། །ཇི་ལྟར་སེམས་ཀྱིས་མངོན་པར་འདུས་བྱས་པའི་