༄༅། །ཕལ་ཆེར་ནི་རོ་ལ་རྐམ་སྟེ། ཟས་ཀྱི་ཕྱིར་སྡིག་པའི་ལས་རྣམས་བྱས་ནས། སེམས་ཅན་དམྱལ་བ་རྣམས་སུ་སྐྱེའོ། །གང་དག་ཆོག་ཤེས་པ་མི་རྐམ་པ་མ་ཞེན་པ།
རོལ་མི་གདུ་བ། ལྕེའི་དབང་པོ་ཆོག་ཤེས་པ། ཟས་ངན་ངོན་ཅི་ཙལ་གྱིས་ཀྱང་འཚོ་བ་དེ་ག་ག་ནི་ཤི་འཕོས་ཏེ། ཞི་བའི་དུས་བྱས་ནས་མཐོ་རིས་སུ་སྐྱེ་བར་འགྱུར། ལྷ་དང་མི་རྣམས་ཀྱི་
ནང་དུ་བདེ་འགྲོར་འགྲོ་བར་འགྱུར། ལྷར་སྐྱེས་ནས་བདུད་རྩི་ཟ་བར་འགྱུར་རོ། ། འོད་སྲུང་དེ་ལྟར་ན་བསོད་སྙོམས་སྤྱོད་པར་དགེ་སློང་གིས་རོ་ལ་སྲེད་པ་བཟློག་སྟེ། སེམས་ངེས་པར་
སེམས་པས་ལྷད་ཟན་ཞག་བདུད་ལོན་བ་ཟ་ཡང་ཡི་ཆད་པར་མི་བྱའོ། །དེ་ཅིའི་ཕྱིར་ཞེ་ན། ལས་གསོ་བ་དང་། འཕགས་པའི་ལམ་གྱི་ཚོགས་བརྩགས་པའི་དོན་ཏུ་བདག་གིས་ཟས་
བཟའོ་སྙམ་པའི་ཕྱིརོ། །འོད་སྲུང་བསོད་སྙོམ་སྤྱོད་པའི་དགེ་སློང་གིས་ལྷུང་བཟེད་དུ་འོངས་པ། ལྷུང་བཟེད་དུ་ཆུད་པ། ཆོས་དང་ལྡན་པ། ཆོས་ཀྱིས་རྙེད་པ་ཚངས་པ་མཚུངས་པར་
སྤྱོད་པའི་དགེ་སློང་དག་དང་ཐུན་མོང་དུ་བྱས་ལ་བཟའ་བར་བྱའོ། །འོད་སྲུང་གལ་ཏེ་དགེ་སློང་བསོད་སྙོམས་སྤྱོད་པ་ན་བར་འགྱུར་ཏེ། ནད་གཡོག་མེད་ལ་བསོད་སྙོམས་སུ་འཇུག་ཀྱང་
མི་ནུས་ན། དེའི་འདི་སྙམ་དུ་བདག་ནི་གྲོགས་མེད་པ། བདག་ནི་གཅིག་པུ་གཉིས་སུ་མེད་པ། བདག་ནི་རབ་ཏུ་བྱུང་བ་བདག་གིས་གྲོགས་ན་ཆོས་ཡིན་ཏེ། བདག་ནི་ཆོས་ལ་རྟན་པ་ཡིན་ལ་བདག་
ནི་མི་བདེ་ཞིང་སྡུག་བསྔལ་ཏེ་རབ་ཏུ་ན་བས། དེ་བཞིན་གཤེགས་པས་ཆོས་ཀྱི་སྨན་གསུངས་པ་གང་ཡིན་བ་དེ་ཇི་ལྟར་ཐོས་བཞིན་དུ་ཆོས་དེ་དག་བདག་གིས་ཚུལ་བཞིན་བརྟག་པར་བྱའོ་སྙམ་དུ་སོམས་