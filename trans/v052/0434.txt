དགེ་སློང་རྣལ་འབྱོར་སྤྱོད་པ་དེས་ཕྱོགས་ག་ལ་གནས་པའི་ས་ཕྱོགས་དེར་།། དགེ་སློང་ཞལ་ཏ་བྱེད་པ་དེས་སྒྲ་ཆེན་པོ་དང་སྐད་དྲག་པོ་མི་དབྱུངས་ཞིང་བྱེད་དུ་ཡང་མི་གཞུགས་གོ། དགེ་སློང་ཞལ་ཏ་བྱེད་
པ་ས། དགེ་སློང་རྣལ་འབྱོར་སྤྱོད་པ་དེ་བསྲུང་ཞིང་མལ་ཅ་ཡང་སྦྱར་བར་བྱའོ།། ཁ་ཟས་གསོད་པ་དང་། ཡི་གེར་འོང་བ་དང་། རྣལ་འབྱོར་སྤྱོད་པའི་ས་དང་། འཐུན་པའི་གཟའ་བ་དང་། བཅས་པ་
རྣམས་སྦྱིན་པར་བྱའོ།། དགེ་སློང་དེ་ལ་དགེ་སློང་འདི་ནི་དེ་བཞིན་གཤེགས་པའི་བསྟན་པ་རྟོན་པའི་ཕྱིར་གནས་པ་ཡིན་ཏེ། དེ་ལ་བདག་གིས་རྗེས་སུ་འཐུན་པའི་ཡོ་བྱད་ཐམས་ཅད་མང་དུ་སྦྱར་
བར་བྱའོ།། སྙམ་དུ་ཤིན་དུ་ཕང་པའི་འདུ་ཤེས་བསྐྱེད་པར་བྱའོ།། འོད་སྲུང་དེ་ལ་དགེ་སློང་མང་དུ་ཐོས་པ་མངོན་པར་བཙོན་པ་གང་ཡིན་པ་དེ་དག་ལ་དགེ་སློང་ཞལ་ཏ་བྱེད་པས་ལུང་ནོས་ཤིག།། ལྷོགས་
ཤིག། ཁ་སྟོན་གྱིས་ཤིག། ཁོ་བོ་ནི་ཁྱོད་ཀྱི་རིམ་འགྲོ་བྱེད་པ་ཡིན་གྱིས།། ཁྱོད་ཇི་ལྟར་ཇི་ལྟ་བུ་མང་དུ་ཐོས་པར་གྱུར་པ་དེ་ལྟ་དེ་ལྟ་བུར་དགེ་སློང་གི་དགེ་འདུན་མཛེས་པར་འགྱུར་བར་གྱིས་ཤིག།
འདུག་ལ་བརྗོད་པས་མཛེས་པར་གྱིས་ཤིག། བདག་ཉིད་ཀྱི་ཤེས་རབ་ཀྱང་མཆོག་ཏུ་འགྱུར་བར་གྱིས་ཤིག་ཅེས་སྤྲོ་བ་བསྐྱེད་པར་བྱའོ།། འོད་བསྲུང་དེ་ལ་དགེ་སློང་ཞལ་ཏ་བྱེད་པས་དེ་དག་
དུས་མ་ཡིན་པ་བཏད་པར་མི་བྱའོ།། ལས་སུ་བསྐོ་བ་མི་བྱའོ།། དགེ་སློང་ཞལ་ཏེ་བྱེད་པ་དེས་དགེ་སློང་མང་དུ་ཐོས་པ་དེ་དག་བསྲུང་བར་བྱའོ།། འོད་སྲུང་དེ་ལ་ཆོས་སྨྲ་བའི་དགེ་སློང་གང་ཡིན།
པ་དེ་དག་དགེ་སློང་ཞལ་ཏ་བྱེད་པས་ལས་སུ་མི་བསྐོ་བར་བྱའོ། །གྲོང་དང་གྲོང་ཁྱེར་དང་གྲོང་བསྡལ་དང་། ཡུལ་འཁོར་དང་། རྒྱལ་པོའི་ཕོ་བྲང་འཁོར་དག་ཏུ་འཇུག་ཏུ་བཅུག་ལ་ཆོས་འཆད།