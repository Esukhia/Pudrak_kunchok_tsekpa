དུ་མེད་པ། བསམ་གྱིས་མི་ལང་བའི་ཕྱིར་རོ།། འཇམ་དཔལ་གྱིས་གསོལ་པ། བཅོམ་ལྡན་འདས་ཆོས་ཐམས་{ད}ཅད་བསམ་གྱིས་མི་ཁྱབ་ཅིང༌། བསམ་དུ་ཡང་མ་མཆིས་པ་འདི་པ་ལ་
སུ་ཞིག་བསྔགས་པ་འམ་སྤོང་བར་འགྱུར། བཅོམ་ལྡན་འདས་ཀྱིས་བཀའ་སྩལ་པ། འཇམ་དཔལ་ཅི་ལྟར་དེ་བཞིན་གཤེགས་པ་བསམ་གྱིས་མི་ལང་བ་དེ་ལྟར་སོ་སོའི་སྐྱེས་
པོ་རྣམས་ཀྱང་བསམ་གྱི་མི་ལང་བ་ཡིན་ནམ། འཇམ་དཔལ་གྱིས་གསོལ་པ། བཅོམ་ལྡན་འདས་སོ་སོའི་སྐྱེ་བོ་རྣམས་ཀྱང་དེ་བཞིན་དུ་བསམ་གྱི་མི་ཡང་བ་ལགས་སོ། །
བཅོམ་ལྡན་འདས་ཀྱིས་བཀའ་སྩལ་པ། འཇམ་དཔལ་དེ་དེ་བཞིན་ནོ།། དེ་ཅིའི་ཕྱིར་ཞེ་ན། འདི་ལྟར་བསམ་པ་ཐམས་ཅད་ཀྱི་མི་ལང་བའི་ཕྱིར་རོ།། འཇམ་དཔལ་གྱིས་གསོལ་པ།
བཅོམ་ལྡན་འདས་འོ་ན་ཇི་ལར་དེ་བཞིན་གཤེགས་པ་བསམ་གྱི་མི་{ཁྱབ}་ལང་བ་དེ་བཞིན་དུ་སོ་སོ་སྐྱེ་བོ་རྣམས་ཀྱ་བསམ་གྱི་མི་ལང་བའོ་ཞེས་བཅོམ་ལྡན་འདས་ཀྱིས་ཅིའི་སླད་དུ་དེ་སྐད་ཅེ་བཀའ་སྩལ་
པ། བཅོམ་ལྡན་འདས་སོ་སོའི་སྐྱེ་བོ་ཉིད་ཀྱང་བསམ་གྱིས་མི་ལང་བ་མ་ལགས་སམ། དེའི་སླད་དུ་ཞེ་ན། བཅོམ་ལྡན་འདས་ཆོས་ཐམས་ཅད་བསམ་གྱིས་མི་ལང་བའི་སླད་དུའོ།། བཅོམ་ལྡན་འདས་
གང་ལ་ལ་དག་མྱ་ངན་ལས་འདས་པའི་སླད་དུ་ཞུགས་ན། བཅོམ་ལྡན་འདས་དེ་དག་ནི་ཉམ་ཐག་{ནི་ཉམ་}པར་འགྱུར་རོ།། དེ་ཅིའི་སླད་དུ་ཞེ་ན། གང་བསམ་གྱི་མི་ལང་བ་དེ་ཉིད་མྱ་ངན་ལས་
འདས་པ་ལགས་པའི་སླད་དུ་སྟེ། བཅོམ་ལྡན་འདས་དེའི་སླད་དུ་བསམ་གྱིས་མི་ལང་བ་ལ་ཐ་དད་པ་མ་མཆིས་སོ།། བཅོམ་ལྡན་འདས་གང་འདི་སྐད་ཅེས་འདི་དག་ནི་སོ་སོའི་སྐྱེ་བོའི་ཆོས་རྣམས་སོ།།