མོས་ཀྱང་ཅི་འཚལ་ཞེས་སྨྲས་སོ། །དེ་ནས་བཅོམ་ལྡན་འདས་ཀྱིས། བྱང་ཆུབ་སེམས་དཔའ་ཆེན་པོ་གཙུག་ན་རིན་པོ་ཆེ་ལ་སྩལ་པ། རིགས་ཀྱི་བུ་
དེ་ལ་བྱང་ཆུབ་སེམས་དཔའི་བྱང་ཆུབ་ཀྱི་ཕྱོགས་ཀྱི་ཆོས་ཀྱི་སྤྱོད་པ་ཡོངས་སུ་དག་པ་གང་ཞེ་ན། རིགས་ཀྱི་བུ་འདི་ལ་བྱང་ཆུབ་སེམས་དཔའི་ལུས་
ལ་ལུས་ཀྱི་རྗེས་སུ་ལྟ་ཞིང་དྲན་པ་ཉེ་བར་བཞག་པ་ལ་གནས་ཏེ། ལུས་ལ་སོ་སོར་རྟོག་པ་དང་ལྡན་པའི་དྲན་པ་ཉེ་བར་འཇོག་གོ། རྣམ་པ་གཉིས་སུ་
སོ་སོར་རྟོགས་པ་ལྡན་པ་གང་ཞེ་ན། འདི་ལྟ་སྟེ་མི་སྔགས་པའི་སོ་སོར་རྟོག་པར་དང་ལྡན་པ་དང་། སྡུག་པའི་རྣམ་པར་སོ་སོར་རྟོག་པ་དང་ལྡན་པའོ། །
དེ་ལས་མི་སྡུག་པའི་རྣམ་པར་སོ་སོར་རྟོགས་པ་དང་ལྡན་པ་གང་ཞེ་ན། འདི་ལྟ་སྟེ་ཀྱེ་མ་ལུས་འདི་ནི་མི་གཙང་བ་ཏེ། རྩོག་པས་ཡོངས་སུ་གང་བ་
ཡུན་ཐུང་ཞིང་བྱིས་པ་འདྲིང་པ་ཡིན་ནོ། །ཞེས་བྱ་བ་འདི་ནི་མི་སྡུག་པའི་རྣམ་པར་སོ་སོར་རྟོགས་པ་དང་ལྡན་པའོ། །དེ་ལ་སྡུག་པའི་རྣམ་པར་སོ་
སོར་རྟོག་པ་ལྡན་པ་གང་ཞེ་ན། འདི་ལྟ་སྟེ་གང་ལུས་མི་གཙབ་པ་གྲོགས་མེད་པ་འདིས་དེ་བཞིན་གཤེགས་པའི་སྐུ། ཆོས་ཀྱི་སྐུ་བསོད་ནམས་ཀྱི་སྐུ།
ཡེ་ཤེས་ཀྱི་སྐུ། དོ་རྗེ་སྐུ། མི་ཤིགས་པའི་སྐུ། ཟག་པ་མེད་པའི་སྐུ། འཇིག་རྟེན་གསུམ་ལས་བྱེ་བྲག་ཏུ་འཕགས་པའི་སྐུ། གཟུགས་མཐོང་བ་སེམས་