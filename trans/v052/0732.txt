མ་ལགས་ཏེ། བཅོམ་ལྡན་འདས་དེ་བཞིན་གཤེགས་པ་ཉིད་སྐྱབས་གསུམ་ལགས་སོ། །དེ་ཅིའི་སླད་དུ་ཞེ་ན། བཅོམ་ལྡན་འདས་ཐེག་པ་གཅིག་གི་ལམ་བསྟན་པའི་ཆོས་འདི་ཡང་དེ་བཞིན་གཤེགས་པ་ཁྱུ་མཆོག་གི་
གསུང་དང་། དེ་བཞིན་གཤེགས་པའི་སེང་གེའི་སྒྲ་སོ་སོ་ཡང་དག་པར་རིག་པ་བཞི་དང་ལྡན་པ་ལགས་པའི་སླད་དུའོ།། བཅོམ་ལྡན་འདས་མོས་པ་ཇི་ལྟ་བ་དག་ལ་དེ་བཞིན་གཤེགས་པས་ཐེག་པ་གཉིས་པོ་ཐབས་
བསྒུབ་པས་བསྒྲུབས་ཏེ། དེ་དག་ཀྱང་ཐེག་ཆེན་པོ་པ་ཡང་དག་པར་འདུའོ། བཅོམ་ལྡན་འདས་ཉན་ཐོས་དང་རང་སངས་རྒྱས་ཀྱི་འཕགས་པའི་བདེན་པ་ཐོག་མར་མངོན་པར་རྟོགས་པའི་ཤེས་པ་གཅིག་
པུས་ནི་གནས་ཀྱིས་དེ་རྙེད་ཅིག་སྦོང་པར་འགྱུར་རོ། །བཅོམ་ལྡན་འདས་ཤེས་པ་གཅིག་པུས་ཡོངས་སུ་འཚལ་བ་ལས་སྩོགས་པ་བཞི་པོ་རྣམས་མངོན་སུམ་དུ་བགྱིས་པར་འགྱུར་ཞིང་དོན་བཞི་པོ་དག་ཉིད་ཆོས་ཉིད་ཀྱིས་
ཤིན་དུ་སོ་སོར་རྟོགས་པར་འགྱུར་རོ།། བཅོམ་ལྡན་འདས་འཇིག་རྟེན་ལས་འདས་པའི་ཤེས་པ་ལས་ཤེས་པ་བཞི་འཕོ་བ་དང་། དམིགས་པ་བཞི་བ་འཕོ་བ་མ་མཆིས་ཏེ། བཅོམ་ལྡན་འདས་འཇིག་རྟེན་ལས་
འདས་པའི་ཤེས་པ་རྡོ་རྗེ་ལྟ་བུ་ནི་མི་འཕོ་བའི་ཆོས་སན་ལགགས་སོ། །བཅོམ་ལྡན་འདས་དེ་ལྟར་འདི་ལ་ཉན་ཐོས་དང་དང་སངས་རྒྱས་ཐམས་ཅད་ཀྱི་གནས་ཀྱི་ས་སྤོང་བའི་འཕགས་པའི་བདེན་པ་ཤེས་པ་དང་་
པོ་ནི་ཡང་དག་པའི་ཤེས་པ་ལགས་ཏེ། བཅོམ་ལྡན་འདས་དེ་དག་ལ་འཕགས་པའི་བདེན་པ་རྣམས་གཉིས་ཀྱིས་གནས་ཀྱི་ས་སྦོང་བ་ནི་མ་མཆིས་སོ། །བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་
ཡང་དག་པར་རྫོགས་པའི་སངས་རྒྱས་རྣམས་ནི་ཉན་ཐོས་དང་རང་སངས་རྒྱས་ཐམས་ཅད་ཀྱི་སྤྱོད་ཡལ་མ་ལགས་པ་དང་། བསམ་གྱི་མི་ཁྱབ་པ་དང་། སྟོང་པ་ཉིད་ཀྱི་ཡི་ཤེས་ཀྱིས་ཉོན་མོངས་པ་