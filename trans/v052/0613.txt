༄༅། །མེད་དོ། །ཆོས་འདི་ན་དག་ཐམས་ཅད་ནི་སྟོང་པ་ཏེ། བདག་དང་བདག་གི་དང་བྲལ་བའོ། །བྱེད་པ་པོ་དང་། ཚོར་བ་པོ་མི་ལྡན་པའོ། །
རྒྱ་དང་རྐྱེན་ལ་རག་ལུས་པའོ། །བདག་མེད་པའོ། །ངའི་བ་མེད་པའོ། །ཡོངས་སུ་འཛིན་པ་མེད་པའོ། །དེས་ཡང་དག་པར་ན་རྒྱུ་དང་རྐྱེན་དེ་དག་གི་དངོས་པོ་
མི་དམིགས་སོ། །དེས་མི་དམིགས་ནས་འདི་སྙམ་དུ་སེམས་ཏེ། ཇི་ལྟར་རྐྱེན་སྟོང་པ་ཡིན་པ་བཞིན་དུ་རྐྱེན་ལས་བྱུང་བའི་ཆོས་རྣམས་ཀྱང་སྟོང་པའི་སྙོམ་
ནས། དེ་སྟོང་པ་ཉིད་ཀྱི་དོན་རིག་པས་ལུས་དབེན་པ་དང་། སེམས་དབེན་པ་དང་། དོན་ཤེས་པ་དང་། ཆོས་རྣམས་ཤེས་པ་དང་། ཡེ་ཤེས་རིག་པས་ཚོར་བ་
རྣམས་ལ་ཚོར་བའི་རྗེས་སུ་ལྟ་བའི་དྲན་པ་ཉེ་བར་བཞག་པ་ལ་སྒོམ་པ་འདི་ནི་བྱང་ཆུབ་སེམས་དཔའི་ཚོར་བ་རྣམས་ལ་ཚོར་རྗེས་སུ་ལྟ་བའི་དྲན་པ་ཉེ་བར་
བཞག་པ་སྤྱོད་པ་ཡོངས་སུ་དག་པའོ། རིགས་ཀྱི་བུ་དེས་ལ་བྱང་ཆུབ་སེམས་དཔའི་སེམས་ལ་སེམས་ཀྱི་རྗེས་སུ་ལྟ་བའི་དྲན་པ་ཉེ་བར་བཞག་པའི་སྤྱོད་པ་ཡོངས་
སུ་དག་པ་གང་ཞེ་ན། རིགས་ཀྱི་བུ་དེ་ལ་བྱང་ཆུབ་སེམས་དཔའ་སེམས་ཀྱི་རྗེས་སུ་ལྟ་བའི་དྲན་པ་ཉེ་བར་གཞགས་པས་གནས་པ། བྱང་ཆུབ་ཀྱི་སེམས་ཉེ་བར་
གཞག་པ་ཤིན་དུ་ཉེ་བར་བཞག་ཏེ། སེམས་དྲན་པའི་ཡེ་ཤེས་ཀྱིས་སེམས་ཀུན་ཏུ་ཚོལ་ལོ། །དེ་སེམས་ཀུན་ཏུ་ཚོལ་བ་ན། སེམས་དེ་ནང་ན་ཡང་དག་པར་