འདིས་ལུས་ཡོངས་སུ་བཏང་ནས། འཇིག་རྟེན་ཕ་རོལ་ཏུ་འགྲོ་ཞེ་ན། བཟང་སྐྱོང་འདིར་འཆི་བའི་དུས་ཀྱི་ཚེ་ལས་ཟད་པས་ཚེ་འགག་པ་ན། ལས་ཀྱི་སྒྲིབ་པས་ཟིན་
པའི་རྣམ་པར་ཤེས་པའི་ཁམས་འདི་འཕྲོ་བར་འགྱུར་ཏེ། དཔེར་ན་དགྲ་བཅོམ་པ་འགོག་པའི་སྙོམས་པར་ཞུགས་པའི་རྣམ་པར་ཤེས་པའི་ཁམས་་དེ་ཁོགས་པ་
འགགས་ནས་ཡོངས་སུ་འཕྱན་པ་དེ་བཞིན་དུ། རྣམ་པར་ཤེས་པའི་ཁམས་འདི་ཡང་སྐྱེ་བ་བོ་ཤི་བའི་ལུས་ཡོངས་སུ་བཏང་ཞིང་ཁམས་བོར་ནས། དྲན་པ་སྟོབས་དང་
ལྡན་པར་གྱུར་ཏེ། འདི་ལྟར་བདག་ནི་མཆོད་སྦྱིན་གྱིས་བྱིན་ཞེས་བྱ་བ་དེ་ཉིད་ཡིན་ཏེ། ལུས་ཀྱི་ཚོར་བ་དང་། ཡིད་ཀྱི་ཚོར་བ་དང་། ཚོར་བ་རྣམ་པ་གཉིས་ཀྱིས་ཟིན་ཏོ་
སྙམ་ཏུ་རབ་ཏུ་ཤེས་ཏེ། དེ་འཆི་བའི་དུས་ཀྱི་ཚེ་ནི་ལས་ཀྱི་ཚོར་བ་དང་ལྡན་པར་འགྱུར་རོ། །ཤི་ནས་ནི་ཡིད་ཀྱི་ཚོར་བ་དང་ལྡན་པར་འགྱུར་རོ། །གཞན་ཡང་
རྣམ་པར་ཤེས་པ་ཞེས་བྱ་བའི་དོན་དི་ཞེ་ན། ས་བོན་གྱིས་ལས་ཀྱི་མི་གུ་མངོན་པར་འགྱུབ་པར་བྱེད་པ་སེམས་པས་ཤེས་པ་དྲན་པ་ཐོབ་པར་གྱུར་ཏེ། དེ་བས་
ན་ས་བོན་དང་། ཤེས་པ་ལ་རྣམ་པར་ཤེས་པ་ཞེས་བྱའོ། །གཞན་ཡང་བདེ་བ་དང་། སྡུག་བསྔལ་གྱི་ཚོར་བས་ཤེས་པ་དེ་རྟོགས་པས་ན། དེའི་ཕྱིར་རྣམ་
པར་ཤེས་པ་ཞེས་བྱའོ། །གཞན་ཡང་དེ་དག་བ་དང་མི་དག་བའི་རིག་པ་དང་། དགེ་བ་དང་མི་དགེ་སྤྱོང་ཡུལ་ཤེས་པས་ན། དེའི་ཕྱིར་རྣམ་པར་ཤེས་པ་ཞེས་བྱའོ། །