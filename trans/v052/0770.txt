ཚོང་འདུས་ཁྱད་པར་ཅན་དུ་རང་གི་རྫས་ནོར་ཆེན་པོར་རྒྱས་པར་བསྒྲུབས་ཏེ། དེའི་ནོར་དེ་ཉུང་དུ་ལས་མང་པོར་གྱུར་པ་དང་། སྦྲང་རྩིའི་སྦྲང་མས་མེ་ཏོག་མ་རུང་པར་བྱས་པ་ལྟར། སྦྱིན་བདག་གི་
རྣམ་པར་སྨིན་པ་ཡང་ཆེར་སྩོགས་པར་འགྱུར་རོ། །དཔེར་ན་སྦྲིན་ནི་མི་འོངས་པའི་ཆར་པའི་ཆུ་རབ་ཏུ་འཛིན་ཏོ། །དེ་བཞིན་དུ་སྦྱིན་བདག་ཀྱང་རྣམ་པར་སྨིན་པ་འཕེལ་པར་བྱེད་དེ། དྲང་སྲོང་ཆེན་པོ་དེ་ལྟར་
སྦྱིན་བདག་བསོད་ནམས་འཕེན་པར་བྱེད་ཅིང་སྦྱིན་པ་བྱིན་ནོ། །དེའི་འབྲས་བུ་ལ་ཡང་སྤྱོད་དོ། །དེ་བས་ན་ལེན་པས་སྦྱིན་པ་ཤེས་པར་བྱེད་དོ། །དྲང་སྲོང་ཆེན་པོ་བསོད་ནམས་ཞེས་བྱ་བ་ནི་འཇིག་རྟེན་ཕ་རོལ་ཏུ་རྫོགས་
པར་བྱེད་པ་འམ། མཐུ་རྩལ་ཐོབ་པས་སྲུང་བ་སྟེ། དེ་བས་ན་བསོད་ནམས་ཤེས་བྱའོ། །འཇིག་རྟེན་ཕ་རོལ་ནས་གཅིག་ནས་གཅིག་ཏུ་ལུས་དང་ལོངས་སྤྱོད་སྐྱེད་པར་བྱེད་པས། དེའི་ཕྱིར་འཇིག་རྟེན་པ་
རོལ་གྱི་ཞེས་བྱ་བོ། །དེ་ནས་བཅོམ་ལྡན་འདས་ལ་དྲང་སྲོང་ཆེན་པོ་རྒྱས་པས་འདི་སྐད་ཅེས་གསོལ་ཏོ། །བཅོམ་ལྡན་འདས་ཀྱིས་བདག་གིས་སྦྱིན་པའི་རྣམ་པར་སྨིན་པ་ནི་བཀའ་སྩལ་ཏོ། །བཅོམ་ལྡན་
འདས་རྣམ་པར་ཤེས་པ་ལུས་སུ་ཇི་ལྟར་འཇུག། རྣམ་པར་ཤེས་པ་འདི་ཇི་ལྟར་ན་ལུས་ལ་ཆགས་པ་སྐྱེད། །བཅོམ་ལྡན་འདས་ཀྱིས་བཀའ་སྩལ་པ། དྲང་སྲོང་ཆེན་པོ་འདི་ལྟར་སྟེ་དཔེར་ན། རྒྱལ་པོ་
གྲོང་ཁྱེར་གྱིས་དབུས་ན་འདུག་ན་ཕ་རོལ་གྱི་དམག་གིས་འཇིགས་པས། ཐོག་མ་ཉིད་དུ་འོབས་རྐོ་ཞིང་རྫས་དང་སྨན་དང་། འཕོང་གི་སློབ་དཔོན་དང་སྐྱེས་བུ་དང་པའོ་སྤྲད་པར་བྱེད་ཅིང་རྒྱལ་མཚན་
བསྒྲེང་ནས་གཞོན་ནུ་རྣམས་ལ་སྨྲའོ། །གླང་པོ་ཆེ་དང༌། བ་ལང་མོ་ཆུང་གིས་ར་རོ་བར་བྱེད་དོ། །རིགས་དང་ནགས་གནས་ཐམས་ཅད་དང་ཞང་ལོན་ལ་སྩོགས་པ་ཐམས་ཅད་སྡུད་དོ། །དམག་མི་རྣམས་