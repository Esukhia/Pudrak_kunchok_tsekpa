༄༅། །བཞིན་དུ་འདུག་པ། བརླ་ཆུ་ཤིང་གི་སྡོང་བུ་ལྟར་མཁྲེགས་པ། ལྷའི་སྨྲ་ཨག་ཙོམ་དང་སྤུ་ཐུང་བ། དྲི་ང་བ་མེད་པའི་ལྷའི་དྲི་ཡོངས་སུ་བཟུང་བ། ལུས་ལྷབ་ལྷུབ་ཀྱིས་སྦུང་པ།
ལྷའི་གོས་འབུར་བ་བགོས་པ་ཡིད་གཅིག་ཏུ་བརྟགས་ཀྱང་ལུས་མཛེས་པ་སྟེ། དེའི་ལྷའི་གནས་དེ་ན་ལྷའི་བུ་མོ་ཁ་ཅིག་གིས་ནི་ཀུན་ནས་བསྐོར་ཅིང་གནས། ཁ་ཅིག་ནི་རྩེ་དགའ་ལ་དགའ་དགུར་སྤྱོད་
ཅིང་འདི་སྐད་འཛེར་ཏོ། །ཇོ་ཅོ་ལྷའི་གནས་འདིར་སྙུན་མི་མང་ཞིང་ལེགས་པར་བྱོན་ཏམ། ཁྱོད་བདག་ཅག་གི་མགོན་དུ་གྱུར་ཅིག །བདག་ཅག་ལང་ཚོ་ལ་བབ་གཟུགས་ཕུན་སུམ་ཚོགས་པ། ཆུ་མ་གསེར་གྱི་བུམ་
པ་ལྟར་འབུར་བ། མཆུ་པད་མ་འདྲ་བ། །གཟུགས་སྤྲིན་གྱི་ནང་ནས་གློག་འབྱུང་བ་དང་འདྲ་བ་དག་དང་། གཞལ་མེད་ཁང་ཆེན་པོ་དང་། ཤིང་ཡོངས་སུ་འདུ་ས་བརྟོལ་མི་གུ་དང་། ཡལ་ག་ཆགས་པ་མཛེས་པར་
བྱས་པ། བུད་མེད་དྲུག་ཁྲི་ཡང་ལོང་དུ་གྱུར་པ། འདི་དག་ལ་ཇོ་ཅོ་དགྱིས་པར་མཛོད་ཅིག་ཅེས་འཛེར་ཏོ། །ལྷའི་གནས་པའི་བང་དང་། གླིང་བུ་དང་། རྫ་རྔ་དང་། ཅང་ཏེའུ་དང༌། གླུ་དབྱངས་འབྱུང་བ་དེ་དག་དང༌།
ལྷའི་གདིང་བས་མཛེས་པར་བྱས་པའི་སེང་གེའི་ཁྲི་མཐོང་ངོ་། །ངེས་དེ་མཐོང་ནས་རྒྱལ་བུ་དར་མང་པོ་བཅིངས་ཏེ། སྤྱི་བོ་ནས་དབང་བསྐུར་བ་བཞིན་དུ། དེ་སེང་གེའི་ཁྲི་ལ་འཛེག་ནས་འདུག་གོ །དེ་དེ་ན་གནས་
པ་ན་རྟག་ཏུ་ཡིད་དུ་འོང་བའི་སྒྲ་འབྱུང་ངོ་། །ལྷའི་རོལ་མོའི་སྒྲ་འབྱུང་ངོ་། །ཕྱོགས་ཀུན་ནས་ཀྱང་འདི་ལྟ་བུ་སྒྲ་གྲགས་ཏེ། འདི་ནི་བསོད་ནམས་སུ་ཉེ་བར་འགྲོ་བའི་སེམས་ཅན་དེ་འཛམ་བུ་གླིང་ནས་ཤི་
འཕོས་ནས་བསོད་ནམས་ཀྱིས་ཡོངས་སུ་བཟུང་བས་ལྷའི་གནས་འདིར་སྐྱེས་ཀྱིས་བདག་ཅག་གི་དེའི་གན་དུ་འདོང་ངོ༌། །ཉེ་བར་གནས་ནས་དགུའ་དགུར་སྤྱད་པར་བྱའོ། །རོལ་མོ་དབྱངས་སྒྲ་དང་གར་གྱིས་བརྩེ་