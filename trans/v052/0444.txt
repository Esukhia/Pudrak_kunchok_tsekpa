ཏུ་གྱུརད་པ་དང་། དབང་པོ་ལྔ་དང་ལྡན་པ་དང་། སྟོབས་ལྔའི་ཤུགས་དང་ལྡན་པ་དང་། བྱང་ཆུབ་ཀྱི་ཡན་ལག་བསམ་གཏན་པ་དང་། ཕགས་པའི་ལམ་ཡན་ལག་བརྒྱད་པ་ལ་མངོན་པར་
བརྩོན་པ་དང་། ཞི་གནས་ལ་གནས་བ་དང་། ལྷག་མཐོང་གིས་བལྟ་བར་བྱ་སྟེ། འོད་སྲུང་དེ་ལྟ་བུའི་གོ་ཅ་འདི་དག་བགོས་ནས། །ནམ་གྱི་ཆ་སྟོད་དང་སྨད་ལ་མྱི་ཉལ་ཞིང་རྣལ་འབྱོར་
ཀྱི་བརྩོན་པ་དང་། རྟག་ཏུ་ཁྱད་བར་དུ་འཕྲོ་བའི་དགོན་པའི་གནས་པར་བྱའོ།། དེ་དགོན་པའི་གནས་དེ་ན་གནས་པ་ན། ལུས་བརྒྱན་པར་སྦྱོར་བ་ལ་བརྩོན་པར་མྱི་བྱའོ།། མལ་ཆས་བརྒྱན་པ་
ལ་བརྩོན་བར་མྱི་བྱའོ།། ཆོས་གོས་ཀྱིས་བརྒྱན་པ་ལ་བརྩོན་པར་མི་བྱའོ། །དེས་རྩྭ་བཏིང་བ་བསྐལ་པ་བླངས་ལ་འཆགས་དང་། འདུག་སར་ལེགས་པར་བཏིང་སྟེ།
བདག་འདུག་པ་དང་། དགེ་འདུན་གྱིས་དང་ཕྱོགས་བཞིའི་དགེ་འདུན་གྱི་དང་མ་འཕགས་པ་དང་། བདག་གི་གོས་ཀྱིས་ཆོག་ཤེས་པར་དགོན་པའི་གནས་དེར་གནས་
པར་བྱའོ། །འོད་སྲུང་དགེ་སློང་དགོན་པ་བ་གང་གི་ཚེ་ལུས་གསོ་བ་དང་། འཕགས་པའི་ལམ་ཉེ་བར་བརྟན་པའི་ཕྱིར། གྲོང་ངམ། གྲོང་ཁྱེར་རམ། གྲོང་
བརྡལ་དུ་བསོད་ནམས་ཀྱིས་ཕྱིར་འཇུག་པ་ན། དེས་སེམས་འདི་ལྟ་བུས་དགོན་པའི་གནས་དེ་ནས་འགྲོ་བར་བྱ་སྟེ། མ་རྙེད་ཀྱང་ཡོངས་སུ་ཡི་མཆད་པར་མི་
བྱའོ། །རྙེད་ཀྱང་དགའ་བ་བསྐྱེད་པར་མི་བྱ། ལུས་ཀྱི་རྣམ་པར་སྨིན་པ་ཡིད་ལ་བྱ། བསོད་སོམས་ཉེ་བར་བརྟན་པར་བྱ། དེ་བཞིན་གཤེགས་པ་ཡིད་ལ་བྱ་