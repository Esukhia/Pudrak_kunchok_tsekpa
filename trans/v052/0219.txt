༄༅། །བུད་མེད་ཀྱི་རྐྱེན་གྱིས་སྒྲ་དང་རེག་པ་དང་། རོ་དང་གཟུགས་ལ་སོགས་པའི་འདོད་པ་འགྲུབ་པར་འགྱུར་རོ། །དཔེར་ན་མེ་ཏོག་ལས་འབྲས་བུ་
འགྲུབ་པར་འགྱུར་བ་ཏེ། འོན་ཀྱང་མེ་ཏོག་དེ་ལ་ཡང་འབྲས་བུ་མ་དམིགས་ལ། འབྲས་བུར་འགྲུབ་པ་ལ་ཡང་མེ་ཏོག་མི་དམིགས་པ་དེ་བཞིན་དུ། ལས་འདི་ལས་རྣམ་
པར་ཤེས་པར་འབྱུང་སྟེ། འོན་ཀྱང་ལུས་དེ་ལ་ཡང་རྣམ་པར་ཤེས་པ་མི་སྣང་ལ། རྣམ་པར་ཤེས་པ་ལྡོག་པས་ཀྱང་ལུས་ཀྱི་རུས་པ་དང་། རྐང་དང་། མེར་མེར་པོ་དང་།
མི་གཙང་བ་རྣམས་རྣམ་པར་འཇིག་པར་འགྱུར་རོ། །དབེན་ན་ས་བོན་དེ་མེ་ཏོག་གི་ཁ་དོག་དང་། དྲི་དང་རོ་འབེབས་པ་དེ་བཞིན་དུ་རྣམ་པར་ཤེས་པའི་ཁམས་འདིས་
ཀྱང་ལུས་ཡོངས་སུ་བཏང་ནས་དགེ་བ་དང་མི་དགེ་བ་བཏབ་ཅིང་། ཚོར་བ་དང་། འདུ་ཤེས་དང་། ཡིད་ལ་བྱེད་པ་ཡང་བཏབ་ནས་འཇིག་རྟེན་ཕ་རོལ་དུ་འགྲོའོ། །
དཔེར་ན་སྐྱེས་པ་དང་བུད་མེད་གཉིས་ཀྱི་དབང་པོ་གཉིས་ཕྲད་ནས་དགའ་བས་བརླན་ཏེ། བུད་མེད་ལ་ཤིན་ཏུ་དོམ་པོར་འ་ཁྱུད་ནས་ཉོན་མོངས་པ་འབྱིན་པར་བྱེད་དེ།
དེ་གཉིས་ཀྱི་ཉོན་མོངས་པ་མེད་པར་གྱུར་ན་ཡང་འབྲལ་བར་འགྱུར་རོ། །དེ་གཉིས་ལ་འདོད་པ་དང་ལྡན་པརི་བདེ་བའི་བྱང་བར་འགྱུར་ཏེ། དེར་ཉོན་མོངས་པ་བྱུང་ནས་
འདོད་ཆགས་མེད་པར་འགྱུར་ཏེ། ཡང་གཅིག་ལ་གཅིག་འདོད་ཆགས་དང་བྲལ་བར་འགྱུར་བ་དེ་བཞིན་དུ་རྣམ་པར་ཤེས་པའི་ཁམས་འདིས་ལུས་དང་ཕྲད་པ་རྙེད་ནས་