༄༅། །འདྲེན་པས་ཐབས་ནི་རབ་མཁྱེན་པས། །རྣམ་པར་ཕྱེ་སྟེ་ཐེག་གསུམ་བཤད། །ཉོན་མོངས་བདུད་ལ་རབ་གནས་ཀྱིང་། །
ཉོན་མོངས་དངོས་པོ་ཅི་ཡང་མེད། །ལྷ་དང་ཕུང་པོ་འཆི་བདག་བདུད། །སྤྱོད་ཡུལ་ཐམས་ཅད་སྟོང་པ་ཡིན། །གཞན་ཡང་བུ་མོ་བྱང་ཆུབ་སེམས་དཔའ་
ཆོས་བརྒྱད་དང་ལྡན་ན་བྱམས་སྡང་ཡོངས་སུ་སྤོང་བར་བྱེད་དོ། །བརྒྱད་གང་ཞེ་ན། བྱམས་པ་དང་ལྡན་པ་དང་། སྙིང་རྗེ་དང་ལྡན་པ་དང་། རྟག་པར་ཕན་
འདོགས་པར་བྱེད་པ་དང་། འཇིག་རྟེན་གྱི་ཆོས་ལ་མ་ཆགས་པ་དང་། རང་གི་ལུས་ལ་ཆགས་པ་མེད་པ་དང་། རྟག་ཏུ་ཏིང་ངེ་འཛིན་གྱི་སེམས་སྒོམ་པ་དང་། 
ལུས་དང་སྲོག་ཡོངས་སུ་གཏོང་བ་དང་། ཉོན་མོངས་པ་རྣམས་ལ་སོ་སོར་རྟོག་པ་སྟེ། ཆ་ཆོས་བརྒྱད་པོ་འདི་དག་མངོན་པར་སྒྲུབ་པར་ནུས་ན། བྱམས་སྡང་
ཡོངས་སུ་སྤོང་བར་འགྱུར་རོ། །དེ་ནས་བཅོམ་ལྡན་འདས་ཀྱིས་ཡང་ཚིགས་སུ་བཅད་དེ་བཀའ་སྩལ་པ། བྱམས་སེམས་གོ་ཆ་རབ་བསྒོམས་ནས། །ཐམས་
ཅད་ཀུན་ལ་སྙིང་བརྩེ་ཞིང་། །མཉམ་པའི་སེམས་ལ་གང་གནས་པ། །བྱམས་སྡང་སེམས་ནི་སྐྱེ་མི་འགྱུར། །བློ་ལྡན་པ་འདོགས་སྤྱོད་པས་ན། རྟག་
པར་གཞན་ལ་བདེ་བ་གཏོང༌། །རྙེད་པ་ཐོབ་ཀྱང་རང་མི་ཐོང་། །བརྙས་ཤིང་སྨད་ཀྱང་མཁོན་འཛིན་མེད། །རླུང་བརྒྱད་ཀྱིས་ནི་མི་བསྐྱོད་པས། བྱམས་