༄༅། །མེ་ཏོག་བཀྲམས་པས་རྣམ་པར་ཕྱེ་བས་བརྒྱན་པའི་ཕྱོགས་རྣམས་ན། ལྷའི་བུ་དེ་དག་ཧ་ཅང་ཡང་གྲང་བ་མ་ཡིན། ཧ་ཅང་དྲོ་བ་ཡང་མ་ཡིན་པ་ཡིད་དུ་འོང་བ། ཆུ་དྲི་མ་མེད་པ་
པད་མ་འདབ་མ་བརྒྱ་པ་ཁ་བྱེ་བ་ཡོང་པ། དོགས་ཤིང་གིས་མཛེས་པར་བྱས་པ། མེ་ཏོག་བཀྲམས་པས་ཆུ་ཡིད་དུ་འོང་བའི་རྫིང་བུ་དེ་དག་ན། ལྷའི་བུ་དེ་དག་ལྷའི་བུ་མོ་བརྒྱ་སྟོང་གིས་བསྐོར་ནས།
ཆུ་ལ་རྩེ་བ་རྗེས་སུ་མྱོང་ཞིང་བདེ་བ་གནས་སོ། །དྲང་སྲོང་ཆེན་པོ་དེ་དག་ན་དེ་དག་གི་སྐྱེད་མོས་ཚལ་དང་ནགས་ཚལ་གྱིས་གམ་ཡོན་རྣམ་པ་སྣ་ཚོགས་ཀྱི་ཐིག་ལེ་རྣམ་པར་བཀྲ་བའི་སྣོད་མངོན་པར་འགྲུས་ཏེ།
ལྷའི་བུ་དེ་དག་སྣོད་དེ་དག་འདོད་པ་ན་མེ་ཏོག་ཀུན་དུ་དང་། ཀུ་མུ་ད་དང་། ཁ་བལྟ་བུ་དང་། དངུལ་གྱི་ཁ་དོག་ལྟ་བུའི་ཁ་ཟས་མངོན་པར་འགྲུབ་པོ། །དྲང་སློང་ཆེན་པོ་རིན་པོ་ཆེ་སྣོད་པ་གཅིག་
ལ་ཟ་བ་དང༌། གང་གིས་ཁ་ཅིག་གི་ཁམས་བླངས་བ་ནི་རིན་པོ་ཆེའི་ཁ་དོག་ལྟ་བུར་གྱུར། ཁ་ཅིག་གིས་ཁམ་བླངས་པ་ནི་ཁ་དོག་སེར་པོ་དང་། སྔོན་པོ་དང་། དཀར་པོར་འགྱུར་ཏེ། ཁ་དོག་ཅིག་ཏུ་
འདྲ་བར་ཁ་དོག་རྒྱས་པ་མཆོག་དང་ལྡན་པ་གཅིག་པ་དེ་དག་གི་རིན་པོ་ཆེའི་སྣོད་དེ་དག་ལས། ཁ་ཟས་ཀྱི་ཁྱད་པར་སོ་སོ་ཐ་དད་པ་འབྱུང་བ་དེ་ནི་དེ་དག་གི་སྦྱིན་པ་ཉེ་བའི་ཉོན་མོངས་པ་ཅན་གྱི་རྣམ་
པར་སྨིན་པར་བལྟ་སྟེ། གང་གིས་སྔར་སྦྱིན་པ་བྱིན་ལ་ཕྱིས་འགྱོད་པར་གྱུར་པའི་ལས་དེའི་རྣམ་པར་སྨིན་པས། དེའི་ཟས་ཁ་དོག་ངན་པར་གྲུབ་པོ། །གང་གིས་སྟར་སྦྱིན་པ་བྱིན་ལ་ཕྱིས་བྱམས་པ་
དང་ལྡན་པའི་སེམས་ཀྱིས་སྙིང་རྗེ་བསྐྱེད་དེ་དགའ་བསྐྱེད་པར་གྱུར་པའི་ལས་དེའི་རྣམ་པར་སྨིན་པས་དེའི་ཁ་ཟས་ཀྱི་བྱེ་བྲག་ཁ་དོག་བཟང་པོ་རིན་པོ་ཆེ་ལྟ་བུར་སྣང་བ་གྲུབ་ཏེ། དྲང་སྲོང་ཆེན་པོ་ཁྱོད་