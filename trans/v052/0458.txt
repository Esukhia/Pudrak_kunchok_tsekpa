བའི་ཕྱིར་རོ། །དེས་ཕྱག་དར་ཁྲོད་པ་དེ་བླངས་ནས་ལེགས་པར་བཀྲུས་ཏེ། ཤིན་ཏུ་བཙང་ཞིང་དྲི་མ་མེད་པར་བྱས་ལ། ཚོན་བཙལ་ཏེ་ཁ་དོགས་ལེགས་པར་བསྒྱུར་ལ། ཆོས་གོས་སྣམ་སྦྱར་
ལ་གླན་པར་བྱའོ། །དེས་ཕྱིས་འཇིག་པར་མི་འབྱུར་བའི་ཕྱིར་ལེགས་པར་ཀླན། ལེགས་པར་སྦྱར། ལེགས་པར་བཙེམས་ཏེ་བགོ་བར་བྱའོ། །འོད་སྲུང་དགེ་སློང་ཕྱག་དར་ཁྲོད་པས་འདོད་ཆགས་
ཉེ་བར་བྱ་བའི་ཕྱིར་མི་སྡུག་པའི་ཡིད་ལ་བྱ་བ་ལ་གནས་ལ། ཕྱག་དར་ཁྲོད་པ་དག་ལུས་ལ་རྒོ་བར་བྱའོ། །ཞེ་སྡང་ཉེ་བར་ཞི་བར་བྱ་བའི་ཕྱིར་བྱམས་པའི་སེམས་ཀྱིས་ཕྱག་དར་ཁྲོད་པ་དག་ལུས་ལ་
བགོ་བར་བྱའོ། །གཏི་མུག་ཉེ་བར་ཞི་བར་བྱ་བའི་ཕྱིར་རྟན་ཅིང་འབྲེལ་པར་འགྱུར་བ་ལ་གནས་ཏེ། ཕྱག་དར་ཁྲོད་པ་དག་ལུས་ལ་བགོ་བར་བྱའོ། །ཉོན་མོངས་པ་ཐམས་ཅད་སྤང་བའི་ཕྱིར། ཚུལ་
བཞིན་ཡིད་ལ་བྱེད་པ་ལ་ཞུགས་པས། ཕྱག་དར་ཁྲོད་པ་དག་ལུས་ལ་བགོ་བར་བྱའོ། སྐྱེ་མཆེད་དྲུག་ཡོངས་སུ་ཤེས་པར་བྱ་བའི་ཕྱིར། དབང་པོ་ལེགས་པར་བསྡམས་ཏེ། ཕྱག་དར་ཁྲོད་པ་དག་
ལུས་ལ་བགོ་པར་བྱའོ། །ལྷ་དང་ཀླུ་དང་གནོད་སྦྱིན་དག་མགུ་བར་བྱ་བའི་ཕྱིན་ཚུལ་འཆོས་པ་མེད་པ་དང་། ཁ་བསག་མེད་པར་ཕྱག་དར་ཁྲོད་པ་དག་ལུས་ལ་བགོ་བར་བྱའོ། །འོད་སྲུང་ཅིའི་ཕྱིར་ཕྱག་
དར་ཁྲོད་པ་ཞེས་བྱ་ཞེ་ན། འོད་སྲུང་དཔེར་ན་ཕྱག་དར་ཁྲོད་དེ་ལ་ནི་སུ་ཡང་འདོད་པ་མི་སྐྱེད། སུ་ཡང་ཆགས་པ་མི་སྐྱེད་ཅིང་ཡོངས་སུ་མི་ལེན་ཏེ། ཕྱག་དར་དེ་ནི་དོར་བའི་ཆའོ། །འོད་སྲུད་དེ་
བཞིན་དུ་ཕྱག་དར་དང་མཚུངས་པར་བདག་གི་མེད་པ། ཡོངས་སུ་འཛིན་པ་མེད་པ། རྙེད་སླ་བ། མེད་པ། གཞན་ལ་གསོལ་མི་དགོས་པ། གཞན་གྱི་དོར་བ་ལྟ་མི་དོས་པ། གཞན་ལ་རག་མ་ལས་པ།