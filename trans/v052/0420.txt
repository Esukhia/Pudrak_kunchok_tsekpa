ལ་མཁས་པ་ཡིན་། གང་ཆེ་གེ་མོ་ཞེས་བྱ་བས་འདི་སྐད་ཅེས་སྨྲས་ཏེ། ཁོ་བོས་དེ་ལ་འདི་སྐད་ཅེས་སྨྲས་ནས་ཚར་བཅད་དེ་སྤོབས་པ་མེད་པར་བྱས། 
ཁོ་བོས་འཁོར་མགུར་བར་བས། ཁོ་བོས་ལེགས་སོ་ཞེས་བྱ་བ་ཐོབ། ཁོ་བོས་དེ་ལ་བགོ་བ་ཐོབ་། ཡང་འོང་བར་བྱ་བའི་ཕྱིར་ཁོ་བོ་མགྲོན་ཏུ་གཉེར་ཅེས་བྱ་བ་
སྟེ། འོད་སྲུང་ངེས་པར་མི་སེམས་པའི་སེམས་དང་ལྡན་པ་ལས་ཚིག་འཆལ་པ་དེ་ལྟ་བུ་གང་ཅི་འབྱུང་བ་དེ་ཐམས་ཅད་ནི་ངག་གི་ཚུལ་འཆོས་པ་ཏེ། མི་རིགས་པ་
རྣམས་ཀྱི་ཡིན་གྱི། རིགས་པ་རྣམས་ཀྱི་མ་ཡིན། འདི་ནི་ངག་གི་ཚུལ་འཆོས་པ་ཞེས་བྱའོ། །འོད་སྲུང་དེ་ལ་སེམས་ཀྱི་ཚུལ་འཆོས་པ་གང་ཞེ་ན། གང་སེམས་
ཀྱིས་ཆོས་གོས་དང་། བསོད་སྙོམས་རྙེད་ཀྱང་རུང་བར་ཡོངས་སུ་རྟོག་ལ། ཚིག་གིས་བདག་ལ་ཅི་ཡང་མི་དགོས་སོ་ཞེས་ཟེར་བ་དང་། གང་སེམས་ཀྱིས་རྙེད་པར་
འདོད་པ་ལ། འདོད་པ་ཉུང་བ་སྐད་དུ་སྨྲ་བ་འདི་ནི་སེམས་ཀྱིས་ཚུལ་འཆོས་པ་ཞེས་བྱའོ། །དེ་ལ་འདི་སྐད་ཅེས་བྱ་སྟེ། སེམས་ཀྱིས་རྙེད་ཀྱང་ཅི་མ་རུང་སྙམ་
དུ་སེམས། ཚིག་ཏུ་བདག་ལ་ཅི་ཡང་དགོས་མེད་སྨྲ། མེད་པའི་ངོ་བོ་ཡིད་ཀྱིས་དེ་སྨྲས་ཏེ། ནམ་ཡང་བདེ་བ་རྙེད་པར་འགྱུར་མ་ཡིན། སེམས་ཀྱི་ཚུལ་འཆོས་
བསམ་པས་ལྷ་རྣམས་དང་། ཀླུ་དང་ལྷ་མིག་ཅན་རྣམས་སླུ་བར་བྱེད། སྨྲས་པའི་སེམས་ཀྱིས་ནམས་ཀྱང་དགའ་མི་འགྱུར་། དེ་བཞིན་གཤེགས་པ་ཀུན་གྱིས་དེ་མཁྱེན་ཏོ། །