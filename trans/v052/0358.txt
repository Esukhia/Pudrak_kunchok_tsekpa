ཅན་དག་ལ་རྒྱལ་བའི་སྲས་ཤེས་བྱའོ།། །།བམ་པོ་གཉིས་པའོ།། །།འོད་སྲུང་འདི་ལྟ་སྟེ་དཔེར་ན། འཁོར་ལོས་སྒྱུར་པའི་རྒྱལ་པོ་ལ། །
བུ་གཞོན་ནུ་སྟོབས་ཆེ་ཞིང་མགྱོས་པའི་ཤུགས་དང་ལྡན་པ་མཐུ་རྙེད་པ་སྟོང་ཡོད་པར་གྱུར་ལ། དེ་དག་གང་ཡང་འཁོར་ལོ་སྒྱུར་བའི་མཚན་དང་མི་ལྡན་ན། དེ་དག་ལ་འཁོར་ལོ་སྒྱུར་བའི་རྒྱལ་
པོའི་སྲས་སུ་འདུ་ཤེས་མི་བསྐྱེད་པ་དེ་བཞིན་དུ། འོད་སྲུང་དེ་བཞིན་གཤེགས་པ་ཞ་འབྲིང་བ་ཉིན་ཐོས་བྱེ་བ་བརྒྱ་སྟོང་དེ་དག་གང་ཡང་བྱང་ཆུབ་སེམས་དཔར་མ་གྱུར་ན། དེ་དག་
ལ་དེ་བཞིན་གཤེགས་པའི་སྲས་འདུ་ཤེས་མི་སྐྱེད་དོ། །དེ་ལ་འདི་སྐད་ཅེས་བྱ་སྟེ། །དཔེར་ན་མི་བདག་རྒྱལ་པོའི་སྲས་སྟོང་པོ། །འགའ་ཡང་བུའི་མཚན་དང་མི་ལྡན་ན། །
དེ་ཕྱིར་དེ་དག་གཅེས་བྱེད་མི་ནུས་པས། །དེ་ལ་མི་མཆོག་བུ་ཡི་འདུ་ཤེས་མེད་། །དེ་བཞིན་སངས་རྒྱས་ཞ་འབྲིང་བྱེ་བ་མང་། །འགའ་ཡང་བྱང་ཆུབ་སེམས་དཔའ་འགའ་མེད་
ཕྱིར། །དེ་ལ་བདེ་གཤེགས་སྲས་སུ་དགོངས་མི་མཛད། །འོད་སྲུང་འདི་ལྟ་སྟེ་དཔེར་ན། འཁོར་ལོས་སྒྱུར་བའི་རྒྱལ་པོའི་བཙུན་མོ་དམ་པའི་མངལ་དུ་གཞོན་ནུ་འཁོར་ལོས་སྒྱུར་
བའི་མཚན་དང་ལྡན་པ་ཆགས་ནས། ཞག་བདུན་ལོན་ཏེ་འབྱུང་བ་ཆེན་པོ་མེར་མེར་པོར་འདུག་ཀྱང་ཤིན་ཏུ་སྟོབས་དང་ལྡན་པས། དེ་ལ་ལྷ་རྣམས་རེ་བ་སྐྱེད་ཀྱི། གཞོན་ནུ་སྟོབས་ཆེ
ལ་མགྱོགས་པའི་ཤུགས་དང་ལྡན་ཞིང་མཐུ་རྙེད་པ་དེ་དག་ལ་ནི་མ་ཡིན་ནོ། །དེ་ཅིའི་ཕྱིར་ཞེ་ན། དེ་ནི་འཁོར་ལོས་སྒྱུར་བའི་རིགས་མི་འཆད་པར་གནས་པའི་ཕྱིར་རོ། །འོད་སྲུང་