པས་གྲོང་ངམ་གྲོང་ཁྱེར་རམ། གྲོང་རྡལ་དུ་བསོོད་སྙོམས་བླང་ཏེ། མ་རྙེད་ལ་ཇི་ལྟར་ལྷུང་བཟེད་བཀྲུས་བཞིན་དུ་ཕྱིར་བྱུང་ན་ངེས་དེ་བཞིན་གཤེགས་པ་ཡིད་ལ་བྱ་སྟེ། དེ་བཞིན་
གཤེགས་པ་བསོད་ནམས་ཀྱི་བཟི་བརྗིད་ཀྱིས་བརྗིད་པ། འཁོར་ལོ་སྒྱུར་པའི་རྒྱལ་སྲིད་སྤངས་ནས། རབ་ཏུ་འབྱུང་བ་ལྷ་དང་ཀླུ་དང་གནོད་སྦྱིན། དྲི་ཟས་མཆོད་པ་མི་དགེ་བའི་ཆོས་ཐམས་ཅད་
སྤངས་པ། དགེ་བའི་ཆོས་ཐམས་ཅད་དང་ལྡན་པ། ཉོན་མོངས་པ་ཐམས་ཅད་དང་བྲལ་བ། དེ་ཉིད་གྲོང་དུ་བསོད་སྙོམས་ཀྱི་ཕྱིར་གཤེགས་ན་ཡང་། ཇི་ལྟར་ལྷུང་བཟེད་བཀྲུས་ཞིང་དུ་
སླར་གཤེགས་ན་བདག་ལྟ་བུ་བསོད་ནམས་ཆུང་བ་དང་། དགེ་བའི་རྩ་བ་མ་བསྐྱེད་པ། ཅི་ལྟར་ལྷུང་བཟེད་བཀྲུས་པ་བཞིན་དུ་ཕྱིར་བྱུང་བས་ཡི་ཆད་པར་བྱའོ། །དེ་ཅིའི་ཕྱིར་ཞེ་ན། དགེ་
བའི་རྩ་བ་མ་བསྐྱེད་པས། ཁ་ཟས་བཟང་པོ་དག་མི་རྙེད་པའི་ཕྱིརོ། །གལ་ཏེ་བདུད་ཀྱི་ལས་སམ། བདུད་ཀྱི་བྱིན་ཀྱི་བརླབས་ཀྱིས་བྲམ་ཟེ་དང་། ཁྱིམ་བདག་དེ་དག་བདག་ལ་བསོད་
སྙོམས་མི་སྟེར་ན། ཅི་ནས་བདུད་བཞི་ལས་ཡང་དག་པར་འདས་པ་དང་། ཉོན་མོངས་པ་ཐམས་ཅད་དང་བྲལ་བར་འགྱུར་པ་དེ་ལྟར་བྱའོ་སྙམ་དུ་བསམ། དེ་ལྟར་ང་ནི་ནན་ཏན་ལ་
གནས་པ་དེ་ལ་བདུད་དང་བདུད་ཀྱི་རིས་ཀྱི་ལྷ་རྣམས་ཀྱིས་གླགས་རྙེད་པར་མི་འགྱུར་ཏེ། འོད་སྲུང་དགེ་སློང་བསོད་སྙོམས་སྤྱོད་པས་དེ་ལྟར་འཕགས་པའི་རིགས་ཡོངས་སུ་སྦྱར་བར་
བྱའོ།། །།བསོད་སྙོམས་སྤྱོད་པའི་ལེའི་སྟེ། དྲུག་པའོ།། །།འོད་སྲུང་དེ་ལ་དགེ་སློང་ཕྱག་དར་ཁྲོད་པ་བས། ཇི་ལྟ་བུའི་སམས་ཀྱིས་