༄༅། །དང་གཟིགས་པ་ཚད་མ་མཆིས། །མ་འདྲེས་ཆོས་ལ་བཞུགས་ནས་ནི། །འཇིག་རྟེན་རྣམས་ལ་ཕན་འདོགས་མཛད། །སེམས་
ཅན་ཀུན་ལ་སྙོམས་པར་གཟིགས། །འཇིག་རྟེན་ཀུན་གྱི་མགོན་སྐྱབས་མཛད། །ལོག་ཞུགས་ཡང་དག་ལམ་བསྟན་ནས། །མཐར་ཐུག་དེ་ལ་དགོད་
པར་མཛད། །ཡོན་ཏན་མཆོག་ནི་རབ་བསྩོགས་པས། །རིན་ཆེན་སྣ་ཚོགས་ཕུང་པོ་འདྲ། །འཇིག་རྟེན་ཤེས་རབ་ཉི་མ་ཁྱོད། །ཁམས་གསུམ་མཆོད་
འོད་གཙོ་བོ་ལགས། །ཐེག་པ་མཆོག་ནི་བཀས་བཤད་ནས། །བྱང་ཆུབ་ལམ་ནི་རྫོགས་པར་མཛོད། །ཞལ་མཚན་ཟླ་བ་ཉ་བ་འདྲ། །ཞི་གནས་དག་
ནི་ཕུན་སུམ་ཚོགས། །ཉེ་ཞི་ཆོས་ནི་རབ་བསྟན་ནས། །ཉོན་མོངས་རྣམས་ནི་ཞི་བར་མཛད། །བྱང་ཆུབ་སྤྱོད་པ་བཀས་བཤད་ནས། །སེམས་ཅན་
རྣམས་ལ་ཕན་མཛད་གསོལ། །སངས་རྒྱས་ཞིང་དང་སྐུ་ཚེ་དང་། །གཟུག་སྐུ་དང་ནི་འཁོར་རྣམས་དང་། །འཕྲིན་ལས་གསུམ་དང་ཆོས་རྣམས་ཀྱང་
ཐམས་ཅད་ཀུན་ནི་རྣམ་པར་དག །བཅོམ་ལྡན་བྱང་ཆུབ་སེམས་དཔའ་ཡི། །རྣམ་དག་སྤྱོད་པ་བཀས་བཤད་གསོལ། །ཇི་ལྟར་བདུད་ནི་གདུལ་