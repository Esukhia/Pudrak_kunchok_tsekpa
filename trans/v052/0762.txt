དྲང་སོང་ཆེན་པོ་གཞན་ཡང་ཕན་བཏགས་པའི་ལན་ཏུ་ཕན་འདོགས་པར་བྱ་བའི་ཕྱིར་སྦྱིན་པ་བྱིན་ན་དེ་ཡོངས་སུ་མ་དག་པ་ཡིན་ནོ། །དེས་དམན་པ་དང་འདོད་པའི་རྒྱུའི་ཕྱིར་གང་འདི་ལྟ་བུའི་སེམས་
ཀྱིས་མེ་ལ་སྦྱིན་པ་བྱིན་ནོ་ཞེ་འམ། མེ་ལྕེ་ལ་སྦྱིན་བ་བྱིན་ནོ་ཞེ་འམ། ཆུ་ལ་སྦྱིན་བ་བྱིན་ནོ་ཞི་འམ། དེས་བདག་ཡོངས་སུ་ཤེས་པར་བྱ་བའི་ཕྱིར་རྒྱལ་པོ་ལ་སྦྱིན་པ་བྱིན་ན། སྦྱིན་པ་དེ་ཡོངས་སུ་མ་དག་པ་
ཡིན་ནོ། །གང་འཇིགས་པའི་ཕྱིན་ཆོམ་པོ་ལ་སྩོགས་པ་ལ་སྦྱིན་པ་བྱིན་ཏེ། ཐུན་མོང་མ་ཡིན་པ་ལྔ་བྱིན་ན་ཡོངས་སུ་མ་དག་པ་ཡིན་ནོ། །དུག་སྦྱིན་པ་དང་། མཚོན་ཆ་སྦྱིན་བ་དང་། སྲོག་ཆགས་
བསད་དེ་ཤ་སྦྱིན་པ་དང་། བག་མེད་པ་རྣམས་ལ་ཚབ་སྦྱིན་པ་དང་། འདི་དག་ནི་བདག་གིར་འགྱུར་ཏེ། བདག་གི་རིམ་གྲོ་དང་མཆོད་པར་འགྱུར་རོ་སྙམ་ནས་། སེམས་ཅན་བསྡུ་བ་དང་། འཐོབ་
པའི་ཕྱིར་བསྡུ་བ་སྦྱིན་པ་དང་། གང་བརྗོད་པ་དང༌། སྒྲ་དང་ཚིགས་སུ་བཅད་པའི་ཕྱིར་སྦྱིན་པ་བྱིན་པ་དང་། གང་གར་དང་ཀླུ་དང་བཞད་གང་དང་། རྩེད་མོ་དང་། གཏམ་དང་། དགའ་བར་
བྱ་བའི་ཕྱིར་རོལ་མོ་མཁན་རྣམས་ལ་བྱིན་པ་བྱིན་ན། སྦྱིན་པ་དེ་ཡོངས་སུ་མ་དག་པ་ཡིན་ནོ། །གང་བཟི་མཚན་མའི་ཕྱིར་སྐར་མཁན་ལ་སྦྱིན་པ་གཏོང་བར་བྱེད་པ་དང་། གང་གཞན་གྱི་ནོར་མཛའ་
པོ་ལ་སྦྱིན་པ་དང་། གང་གི་ཁྱིམ་འམ་ཞིང་ལ་གཞན་གྱི་འཕྲུའི་ཕུང་པོ་འམ། ནས་དང་གྲོའི་ཕུང་པོ་ལ་རི་དགས་དང་། བྱ་ཟ་ལ་དེ་དེ་ལ་དགའ་བ་དང་མགུ་བ་བསྐྱེད་ན་དེ་ཡང་སྦྱིན་པ་ཡོངས་སུ་
མ་དག་པ་ཡིན་ནོ། །གང་བཟོའི་ཕྱིར་སྦྱིན་པ་བྱིན་པ་དང་། གང་ཡང་ལུས་མི་བདེ་བས་འཇིགས་པའི་ཕྱིར་སྨན་པ་ལ་སྦྱིན་པ་དང་། གང་ཡང་སློང་བ་རྣམས་ལ་སྤྱོད་བརྒྱད་དེ། ཚིག་པ་ཟ་བར་