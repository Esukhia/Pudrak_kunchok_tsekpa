༄༅། །བར་དུ་མཆོད་བྱས་ཏེ། །བསྟན་པ་ལ་ནི་རབ་ཏུ་བྱུང་། །དེ་ཀུན་གྱིས་ནི་ཏིང་འཛིན་ཐོབ། །ཟད་མི་ཤེས་པའི་གཟུངས་ཀྱང་ཐོབ། །སེམས་
ཅན་རྣམས་ཀྱི་དོ་བྱེད་དེ། །སངས་རྒྱ་ཆོས་ལ་འཛུད་པར་བྱེད། །ཆོས་ཀྱི་རྣམ་གྲངས་འདི་བསྟན་པ་ན། སེམས་ཅན་བྱེ་བ་ཕྲག་བརྒྱད་ཅུ་བྱང་ཆུབ་མཆོག་ལ་ཞུགས་སོ། །
བཅོམ་ལྡན་འདས་ཀྱིས་དེ་སྐད་ཅེས་བཀའ་སྩལ་ནས། བཅོམ་ལྡན་འདས་ཀྱིས་གསངས་པ་ལ་མངོན་པར་མངོན་པར་བསྟོད་དོ།། །།འཕགས་པ་དཀོན་མཆོག་བརྩེགས་
པ་ཆེན་པོའི་ཆོས་ཀྱི་རྣམ་གྲངས་ལེའུ་སྟོང་ཕྲག་བརྒྱ་པ་ལས། སང་གེའི་ཞུས་པའི་ལེའུ་ཞེས་བྱ་སྟེ།། །།འདུས་པ་སུམ་ཅུ་རྩ་བདུན་པ་རྫོགས་སྷོ།།
༄༅། །རྒྱ་གར་སྐད་དུ། ཨཱ་རྱ་སརྦ་བུད་དྷ་ར་ཧ་སྱོ་བ་ཡ་ཀོའུ་ཤ་ལྱ། ད་ཉཱ་ནོད་ཏ་ར་བོ་དྷི་ས་ཏྭ་པར་ཕྲིད་ཙ། པ་རི་རྟོ་ན་མ་མ་ཧ་ཡ་ན་སུ་ཏྲ།
བོད་སྐད་དུ། འཕགས་པ་དཀོན་མཆོག་བརྩེགས་པ་ཆེན་པོའི་ཆོས་ཀྱི་རྣམ་གྲངས་ལེའུ་སྟོང་ཕྲག་བརྒྱ་པ་ལས། སངས་རྒྱས་ཐམས་ཅད་ཀྱི་གསང་ཆེན་ཐབས་ལ་མཁས་པ།
བྱང་ཆུབ་སེམས་དཔའ་ཡེ་ཤེས་དམ་པས་ཞུས་པའི་ལེའུ་ཞེས་བྱ་བ་ཐེག་པ་ཆེན་པོའི་མདོ། །སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ། །འདི་
སྐད་བདག་གིས་ཐོས་པ་དུས་གཅིག་ན། བཅོམ་ལྡན་འདས་མཉན་ཡོན་ན། རྒྱལ་བུ་རྒྱལ་བྱེད་ཀྱི་ཚལ་མགོན་མེད་ཟས་སྦྱིན་གྱི་ཀུན་དགའ་ར་བ་ན། སློབ་པ་དང་མི་སློབ་པའི་