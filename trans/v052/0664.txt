པར་རྫོགས་པའི་སངས་རྒྱས་རིགས་པ་དང་ཞབས་སུ་ལྡན་པ། བདེ་བར་གཤེགས་པ་འཇིག་རྟེན་མཁྱེན་པ། སྐྱེས་བུ་འདུལ་བའི་ཁ་ལོ་སྒྱུར་བ། བླ་ན་མེད་པ་ལྷ་དང་
མི་རྣམས་ཀྱི་སྟོན་པ། སངས་རྒྱས་བཅོམ་ལྡན་འདས་འཇིག་རྟེན་ཐམས་ཅད་མངོན་པར་དགའ་བ་ཞེས་བྱ་བ་འཇིག་རྟེན་དུ་བྱུང་ངོ་། །རིགས་ཀྱི་བུ་ཅིའི་ཕྱིར་
བསྐལ་པ་དགའ་བར་འགྱུར་པ་ཞེས་བྱ་ཞེ་ན། རིགས་ཀྱི་བུ་བསྐལ་པ་དེ་ལ་སངས་རྒྱས་སྟོང་ཕྲག་དྲུག་ཅུ་འབྱུང་བར་གྱུར་ཏོ། དེ་ན{ས}་གནས་གཙང་མའི་
རིས་ཀྱི་ལྷ་དག་གིས། ཀྱེ་གྲོགས་པོ་དག་རིང་ནི་བསྐལ་པ་བཟང་པོ་ཡིན་ཏེ། བསྐལ་པ་འདི་ལ་སངས་རྒྱས་སྟོང་ཕྲག་དུག་ཅུ་འབྱུང་བར་འགྱུར་རོ་ཞེས་དགའ་བའི་
སྒྲ་བསྒྲགས་པ་དང་། དེ་ནི་ལྷ་དང་བཅས་པའི་འཇིག་རྟེན་གྱིས་དགའ་བའི་སྒྲ་དེ་ཐོས་སོ། །ཐོས་ནས་ཀྱང་དགའ་བ་དང་། དད་པ་དང་མོས་པ་ཆེན་པོ་སྐྱེས་ཏེ། དེ་
ནས་ལྷ་དང་མི་དེ་དག་གིས་ཀྱི་མའོ་བསྐལ་པ་འདི་ནི་དགའ་བར་འགྱུར་བའོ་ཞེས་དེ་སྐད་སྨྲས་པས། དེའི་ཕྱིར་བསྐུལ་པ{འི}་དེའི་མིང་དགའ་བར་གྱུར་པ་ཞེས་
བརྟགས་སོ། །རིགས་ཀྱི་བུ་འཇིག་རྟེན་གྱི་ཁམས་དེ་ལྷ{ར}་ཐམས་ཐམས་ཅད་ཀྱིས་བལྟས་ཀྱང་དེ་ངོམས་པར་མི་འགྱུར་བ་ཙམ་དུ་ཉམས་དགའ་བར་གྱུར་པས།
དེའི་ཕྱིར་འཇིག་རྟེན་གྱི་ཁམས་དེ་ལྷས་རྣམ་པར་བལྟས་པ་ཞེས་བྱའོ། །རིགས་ཀྱི་བུ་འཇིག་རྟེན་གྱི་ཁམས་ལྷས་རྣམ་པར་བལྟས་པ་དེའི་བཞི་ནི་ཙན་ད་ན་སྦྲུལ་