༄༅། །ལྡན་པས་བདག་དོན་ཡོད་པར་མི་ལུས་ཐོབ་པར་འགྱུར་རོ། །ལུས་འདིས་བདག་ངན་སོང་དུ་འགྲོ་བའི་རྒྱ་མཚོ་ལས་རྒལ་ཏེ། འདིས་ལྷར་སྐྱེ་བའི་གནས་ཡོངས་སུ་བཟུང་ངོ་ཞེས་
འདི་ལྟར་ལུས་དེ་ལ་དགའ་བ་བསྐྱེད་ནས་བདག་གིས་འདི་ལ་མཆོད་པ་ལེགས་པར་བྱའོ་སྙམ་མོ། །ཕྱིས་ལས་དེ་གཟིངས་བཞིན་དུ་བོར་ནས་འཇིག་རྟེན་ཕ་རོལ་དུ་འགྲོའོ། །གང་རུང་གིས་ལུས་ཀྱི་
བསོད་ནམས་མ་བྱས་པ་དེའི་རྣམ་པར་ཤེས་པ་དེ་ནི་ཇི་ལྟར་གཟིངས་རུལ་པས་ཚོ་ཆེན་པོ་དེའི་ནང་དུ་འབྱུང་ཞིང་ཞིག་སྟེ་མ་རུང་བར་གྱུར་ནས། སྐྱེས་བུ་དེ་ཡང་ཉམ་ཐག་སྟེ། གཟིངས་ཞིག་པ་དེས་
འཇིགས་བཞིན་དུ་འགྲམ་དུ་ཕྱིན་ནས་ཀྱང་སེང་གེ་སྟག་ཡོད་པའི་འཇིགས་སར་ཕྱིན་པར་གྱུར་ནས་འདི་སྐད་ཅེས་ཟེར་རོ། །གཟིངས་རུལ་པས་ཉོན་མོངས་ཀྱི་སྟེང་དུ། ལོག་པར་སོང་ནས་མཚོ་ཆེན་པོའི་ཆུའི་
རབས་ཀྱིས་དཀྲགས་པ། སྦྲུལ་གྱིས་གློངས་པར་ཞུགས་སོ་ཞེས་གཟིངས་དེ་ལ་དེ་སྐད་སྨྲའོ། །དེ་བཞིན་དུ་རྣམ་པར་ཤེས་པ་འདི་བསོད་ནམས་མ་ཡིན་པ་བྱས་པའི་ལུས་ལ་བརྟེན་པས་ངན་སོང་གི་སར་སོང་ནས་
ལུས་ངེ་ལ་འདི་སྐད་ཟེར་རོ།། སྡིག་པའི་ལུས་འདིས་ཅི་ཞིག་རྙེང་ན་སྡིག་པ་ཅན་གྱི་ལུས་མངོན་པར་གྲུབ་ནས། བདག་ཁུར་ལྷ་བུས་ནོན་པར་གྱུར། བདག་ལུས་རུལ་པ་འདིའི་རྒྱས་ངན་སོང་དུ་མངོན་པར་
ཕྱོགས་ཤིང་ཞུགས་ཏེ། མཆིལ་པས་ཉཟིན་པ་བཞིན་ནོ་སྙམ་མོ། །དེ་ལྟར་རྣམ་པར་ཤེས་པ་དེ་ལེགས་པར་བྱས་པའི་བསོད་ནམས་ཀྱིས་གཟིངས་བཟང་པོ་བཞིན་དུ་འཁོར་བ་ལས་རྒལ་པར་བྱེད་དོ། །
བསོད་ནམས་མ་ཡིན་པས་ནི་ལོག་པར་ལྟུང་བར་བྱེད་དོ། །དེ་ལྟར་ན་རྣམ་པར་ཤེས་པས་བསོད་ནམས་སུ་ཉེ་བར་འགྲོ་བ་དང་། བསོད་ནམས་མ་ཡིན་པར་ཉེ་བར་འགྲོ་བའི་ལུས་རྣམ་པ་འདི་གཉིས་