ས་ནི་སྟོབས་ཆེ་བ་ལགས་སོ།། བཅོམ་ལྡན་འདས་དཔེར་ན། ལེན་པའི་རྐྱེན་ཀྱིས་ཟག་པ་དང་བཅས་པའི་ལམ་གྱི་རྒྱུས་ལས་བྱུང་བའི་སྲིད་པ་གསུམ་བྱུང་བ་དེ་བཞིན་དུ། བཅོམ་ལྡན་འདས་མ་རིག་པའི་
གནས་ཀྱི་སའི་རྐྱེན་ཀྱིས་ཟག་{ཟ}པ་མ་མཆིས་པའི་ལས་ཀྱི་རྒྱུ་ལས་བྱུང་བའི་དགྲ་བཅོམ་པ་རྣམས་དང་། རང་སངས་རྒྱས་རྣམས་དང་། བྱང་ཆུབ་སེམས་དཔའ་དབང་ཐོབ་པ་རྣམས་ཀྱིས་ཡིད་ཀྱིས་
ལུས་གསུམ་འབྱུང་སྟེ། བཅོམ་ལྡན་འདས་མ་རིག་པའི་གནས་ཀྱི་ས་གསུམ་པོ་འདི་དག་ཏུ་ཡིད་ཀྱི་ལུས་གསུམ་པོ་འདི་དག་འབྱུང་བ་དང་། ཟག་པ་མ་མཆིས་པའི་ལས་མངོན་པར་གྲུབ་པའི་རྟེན་
ལགས་སོ། །བཅོམ་ལྡན་འདས་རྐྱེན་མཆིས་ན་རྐྱེན་འབྱུང་སྟེ། དེ་ལྟ་ལགས་པས་མ་རིག་བའི་གནས་ཀྱི་ས་ནི་ཡིད་ཀྱི་ཡུལ་གསུམ་པོ་རྣམས་དང་ཟག་པ་མ་མཆིས་པའི་ལས་ཀྱི་རྐྱེན་ལགས་པའི་
སླད་དུ་སྲིང་པའི་ལས་འདོད་ཆགས་ལ་གནས་པའི་གནས་ཀྱི་ས་དང་མི་འདྲ་བ་ལགས་སོ། །དེ་ལྟར་ལགས་ཀྱང་སྲིད་པའི་འོད་ཆགས་ལ་གནས་པའི་གནས་ཀྱི་ས་དང་ལས་ཐུན་མོང་བ་ནི་མ་ལགས་ཏེ།
བཅོམ་ལྡན་འདས་མ་རིག་པའི་གནས་ཀྱི་ས་ནི་གནས་ཀྱི་ས་བཞི་པོ་དེ་དག་ལས་ཐ་དད་པ་ཁོ་ན་ལགས་ཏེ། ཡོངས་སུ་གྲོལ་བའི་ས་པ་དང་། སངས་རྒྱས་ཀྱིས་སྤོང་བར་བགྱིད་བ་དང་། དེ་བཞིན་
གཤེགས་པའི་བྱང་ཆུབ་ཀྱི་ཡེ་ཤེས་ཀྱིས་གཞོལ་བར་བགྱི་བ་ལགས་སོ།། དེ་ཅིའི་སླད་དུ་ཞེ་ན། བཅོམ་ལྡན་འདས་དགྲ་བཅོམ་པ་རྣམས་དང་། རང་སངས་རྒྱས་རྣམས་ཀྱིས་ནི་གནས་ཀྱི་ས་
བཞི་སྤངས་ཀྱང་ཟག་པ་ཟད་པ་ལ་དབང་བའི་སྟོབས་ཀྱང་མི་འཐོབ་མངོན་གསུམ་དུ་མི་བགྱིད་དོ།། བཅོམ་ལྡན་འདས་ཟག་པ་ཟད་པ་ཞེས་བགྱི་བ་དེ་ནི་མ་རིག་པའི་གནས་ཀྱི་སའི་ཚིག་བླ་