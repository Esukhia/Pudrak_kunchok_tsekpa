༄༅། །གདའ་སྟེ། གདོན་དེ་དག་ནི་གཟུགས་མ་མཆིས་པ་ལགས་སོ། །བཟང་སྐྱོང་དཔེར་ན་ལྷའི་གདོན་ཆེན་པོས་མེ་ཏོག་ཤིན་ཏུ་དྲི་ཞིམ་པ་དང་སྤོས་
དང༑ གདུག་པ་དང་། མེ་ཏོག་འཕྲེང་བྱིན་པ་ལེན་པ་དེ་བཞིན་དུ། རྣམ་པར་ཤེས་པའི་ཁམས་བསོད་ནམས་དང་ལྡན་པས་ཀྱང་ལུས་བླངས་ནས། རྒྱལ་སྲིད་ཀྱི་དབང་ཕྱུག་གམ་
ཚོང་དཔོན་ཉིད་དམ། ལྷ་ཉིད་བྱེད་དུ་འཇུག་སྟེ། དེ་ལྟར་ན་རྣམ་པར་ཤེས་པའི་ཁམས་འདི་ནི་བསོད་ནམས་མོང་བ་ཡིན་ནོ། །ཇི་ལྟར་ལྷའི་གདོན་དེ་ལྷའི་མེ་ཏོག་འཕྲེང་བྱིན་བས་
རངས་པར་འགྱུར་ཞིང་མི་དེའི་ལུས་ཀྱང་ཚིམ་པར་འགྱུར་བ་དེ་བཞིན་དུ། རྣམ་པར་ཤེས་པའི་ཁམས་འདི་ཡང་རྒྱལ་སྲིད་ཀྱི་དབང་ཕྱུག་ཉིད་ལ་དགའ་བར་འགྱུར་ཞིང་། ལུས་དེ།
ཡང་ཚིམ་པར་འགྱུར་ཏེ། དེ་ལྟར་ན་རྣམ་པར་ཤེས་པ་འདི་ནི་བསོད་ནམས་མྱོང་བ་ཡིན་ནོ། །བཟང་སྐྱོང་དཔེར་ན་ལུས་སྲལ་པོའི་གདོན་མི་སྡུག་ཅིང་། གཟུགས་མ་སྣང་བ་
མིའི་ལུས་ལ་གནས་ཏེ། མི་གཙང་བ་དང་། རུལ་པ་དང་། ལྡན་ལྡིན་དང་། གཏོར་ཁུང་ནས་འབབ་པ་དང་། གཏོར་མ་འདོད་ཅིང་དེ་ཡང་གཏར་མ་དེས་དགའ་བར་འགྱུར་ལ།
།མི་དེ་ཡང་གདོན་གྱི་དབང་གིས་དྲིང་ཞིང་། མི་གཙང་བ་ལས་བྱུང་བའི་ཁ་ཟས་བརྩོག་པ་དག་ལ་ཆགས་ཤིང་དགའ་བར་འགྱུར་བ་དེ་བཞིན་དུ། རྣམ་པར་ཤེས་
པའི་ཁམས་འདི་ཡང་བསོད་ནམས་མ་ཡིན་པར་འགྲོ་བའི་ལས་ཀྱིས་སྐྱེ་གནས་ངན་པར་སྐྱེས་ཏེ། དབུལ་པོ་འམ། ཡི་དགས་ངན་པ་འམ། ལྡན་ལྡིན་ཟ་བ་དག་ལ་