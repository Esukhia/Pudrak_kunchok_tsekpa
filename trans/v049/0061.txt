༄༅། །འཕྱང་བའི་བསམ་པ་ཅན་གྱི་གང་ཟག་དག །གཞན་ལ་བརྙས་པས་བདག་ནི་ཉམས་པར་བྱེད། །དེ་
བྱས་ཚུལ་ཁྲིམས་འཚལ་པ་འང་མི་བརྙས་ན། །ཁྲིམས་ལྡན་ཚངས་པར་སྤྱོད་ལ་སྨོད་ཅི་དགོས། །དྲང་སྲོང་དེས་པའི་རྗེས་སུ་སློབ་པ་དག །རྣམ་པར་གྲོལ་བ་ཞི་བ་
འདི་ཚོལ་ཞིང་། །ལུས་དང་སྲོག་རྣམས་ལ་ཡང་མི་ལྟ་བར། །རྟག་ཏུ་དབེན་པར་དགོན་པར་གནས་པར་བྱ། །གནོད་པའི་རྩ་བ་གཅེར་བུའི་གསང་ཚིག་དང༌།
འཇིག་རྟེན་རྒྱང་འཕན་གསང་ཚིག་རྣམས་སྤོངས་ལ། །སྟོང་པ་ཉིད་དང་ལྡན་པ་གང་གསུངས་པ། །ཟབ་མོ་ཆོས་ལ་དགའ་བ་བསྐྱེད་པར་བྱོས། །ནང་དང་ཕྱི་
རོལ་དག་གི་སྐྱེ་མཆེད་ནི། །བཅུ་གཉིས་པོ་དེ་སེམས་ཀྱི་བརྩོ་བར་བཤད། །དེ་དག་ཀུན་ཀྱང་ལས་ཀྱི་རྒྱུད་ལས་བྱུང་། །ལས་ཡུན་སེམས་པས་གཞག་པའོ། །
མིག་དང་གཟུགས་གཉིས་ལ་ནི་རྟེན་བྱས་ནས། རྐྱེན་རྣམས་ལས་ཀྱང་རྣམ་པར་ཤེས་པ་སྐྱེ། །འདུ་བ་མ་ཚང་པས་ནི་ནུབ་འགྱུར་སྟེ། །ཅི་ལྟར་ཤིང་མེད་མེ་ནི་མི་འབར་
ཞིང་། །དེ་ལྟར་ཆོས་འདི་ཐམས་ཅད་རབ་སྐྱེས་པ། །ཕན་ཚུན་འདུས་པ་ལས་ནི་འབྱུང་བར་འགྱུར། །བྱེད་པ་པོ་དང་ཚོར་བ་མི་དམིགས་ཏེ། བྱ་བ་དག་ནི་
སྒྱུ་མ་ལྟ་བུར་སྣང་། །ངས་ནི་ནང་དང་ཕྱི་རོལ་ཆོས་རྣམས་ཀུན། །སྟོང་པ་ཉིད་དེ་སྒྱུ་མ་འདྲ་བར་མཁྱེར། །བྱིས་པ་མི་ཤེས་ལོག་པར་འཛིན་པ་དང་། ང་དང་