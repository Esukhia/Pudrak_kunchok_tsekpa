༄༅། །གཞན་ཡང་ཤ་རིའི་བུ་བྱང་ཆུབ་སེམས་དཔའ་དགེ་བའི་རྩ་བ་དེ་ཉིད་དང་ལྡན་པས། ལྟར་མི་སྣང་བར་
བྱེད་པའི་ཆོས་བཞི་ཐོབ་བར་འགྱུར་ཏེ། གཞི་གང་ཞེ་ན། འདོམས་ཀྱི་སྦ་བ་སྦུབ་སུ་ནུབ་པ་ཐོབ་ཏེ། འདི་ནི་ལྟར་མི་སྣང་བར་བྱེད་པའི་ཆོས་ཐོབ་པར་འགྱུར་བ་དང་པོའོ། །
གཞན་ཡང་བྱང་ཆུབ་སེམས་དཔའ་དགེ་བའི་རྩ་བ་དེ་ཉིད་དང་ལྡན་པས། བྱང་ཆུབ་སེམས་དཔའ་སྐྱེས་ནས་ཕ་དང་མ་དང་། གཞན་ཉེ་དུ་རྣམས་དང་། ལྷ་དང་།
ཀླུ་དང་། དྲི་ཟ་དང་། གནོད་སྦྱིན་དང་། སྲིན་པོ་དང་། ནམཁའི་ལྡིང་དང་། མི་འམ་ཅི་དང་། ལྟོ་ཕྱེ་ཆེན་པོ་དང་། མི་དང་མི་མ་ཡིན་པ་རྣམས་དང་། དང་བའི་སེམས་
ཀྱིས་ཀྱང་རུང་། མ་དང་བའི་སེམས་ཀྱིས་ཀྱང་རུང་ཏེ། སེམས་ཅན་གང་གིང་ཀྱང་བྱང་ཆུབ་སེམས་དཔའི་སྤྱི་གཙུག་མཐོང་བར་མི་ནུས་ཏེ། འདི་ནི་ལྟར་མི་སྣང་བར་བྱེད་
པའི་ཆོས་ཐོབ་པར་འགྱུར་བ་གཉིས་པའོ།། གཞན་ཡང་ཤ་རིའི་བུ་བྱང་ཆུབ་སེམས་དཔའི་དགེ་བའི་རྩ་བ་དེ་ཉིད་དང་ལྟན་པས། སྐྱེས་པ་ནས་རྒྱས་
པར་བྱས་ཏེ། ཕ་མ་ནས་མི་དང་མི་མ་ཡིན་པའི་བར་གྱི་སེམས་ཀྱང་རུང་། མ་དང་བའི་སེམས་ཀྱིས་ཀྱང་རུང་། དང་པའི་སེམས་ཀྱིས་ཀྱང་རུང་སྟེ།
གང་གི་ཀྱང་རུང་སྟེ། གང་གིས་ཀྱང་བྱང་ཆུབ་སེམས་དཔའི་ཁའི་བྱི་དོར་བྱའོ་སྙམ་པ་དང་། རྐང་པ་གཉིས་ལ་ཁའི་སྒྲོ་འབྱུང་ངོ་། །དེ་ཅིའི་ཕྱིར་ཞེ་ན། ཤ་རིའི་