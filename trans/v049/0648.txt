དེ་ཚོར་བའི་རྗེས་སུ་སོང་བའི་དྲན་པས་བདེ་བ་འམ། སྡུག་བསྔལ་བ་འམ། བདེ་བ་འམ། བདེ་ཡང་མ་ཡིན། སྡུག་བསྔལ་བ་ཡང་མ་ཡིན་པའི་ཚོར་བ་གང་། ཚོར་བ་ཡང་ཚོར་
བ་དེ་དག་ལས་འབྱུང་བར་ལྟ་བ་ཡིན་ནོ། །སེམས་ཐམས་ཅད་ཀྱི་ཚོར་བ་ཡོངས་སུ་ཤེས་ཞིང་ཞི་བའི་ཕྱིར་ཡང་འཇུག་སྟེ། སེམས་ཅན་འདི་དག་ནི་ཚོར་བ་ལས་བྱུང་བ་མ་ཤེས་
པས། །དེ་དག་བདེ་བའི་ཚོར་བ་ལ་དགའ་བར་བྱེད། སྡུག་བསྔལ་བའི་ཚོར་བ་ལ་ཞེ་སྡང་བར་བྱེད། བདེ་བ་ཡང་མ་ཡིན་སྡུག་བསྔལ་བ་ཡང་མི་ཡིན་པའི་ཚོར་བ་ལ་སྨོངས་
པར་བྱེད་ཀྱིས། བདག་ནི་ཤེས་རབ་དང་ཡེ་ཤེས་ཀྱིས་རྗེས་སུ་རྟོག་པའི་ཚོར་བ་ཐམས་ཅད་སོ་སོར་སྤངས་པ་དང་། ཐབས་ལ་མཁས་པ་དང་སྙིང་རྗེས་ཆེན་པོས་ཡོངས་སུ་
བཟུང་བའི་རྩོམ་པས་སེམས་ཅན་དེ་དག་གི་ཚོར་བ་ཐམས་ཅད་རྒྱུན་གཅད་པའི་ཕྱིན་ཆོས་སྟན་པར་བྱའོ། །དེའི་ཕྱིར་ཚོར་བ་ཞེས་བྱ་ཞེ་ན་རྟོག་པའི་ཚོར་བ་ནི་བདེ་བར་འགྱུར་རོ། །
མ་རྟོགས་པའི་ཚོར་བ་ནི་སྡུག་བསྔལ་བར་འགྱུར་རོ། །དེ་ལ་རྟོགས་པའི་ཚོར་བ་གང་ཞེ་ན། འདི་ལ་བདག་གམ་སེམས་ཅན་ནམ། ཚོར་བ་ནི་སྲོག་གམ། གང་ཟག་གང་
ཡང་ཚོར་བར་བྱེད་པ་མེད་དེ། ཆགས་པ་ནི་ཚོར་བའོ། །ཡོངས་སུ་འཛིན་པ་ནི་ཚོར་བའོ། །ལེན་པ་ནི་ཚོར་བའོ། །ཕྱིར་ཅི་ལོག་ནི་ཚོར་བའོ། །རྣམ་པར་
རྟོག་པ་ནི་ཚོར་བའོ། །ལྟ་བའི་བག་ལ་ཉལ་བ་ནི་ཚོར་བའོ། །མིག་དུ་འདུ་ཤེས་པ་ཚོར་བ་ཡིན་པ་ནས། ཡིད་ཀྱི་བར་དུ་འདུ་ཤེས་པ་ནི་ཚོར་བའོ། །གཟུགས་སུ་