མཚན་མེད་པའི་སེམས་ཉིད་དང་། བྱང་ཆུབ་ཀྱི་སྙིང་པོ་རྒྱན་དང་ཁམས་གསུམ་གི་སྙིང་པོའི་སེམས་ཉིད་དང་། བདུད་ཚར་གཅོད་པ་དང་། སེམས་ཅན་ཐམས་ཅད་ལ་ཕན་
འདོགས་པའི་སེམས་ཉིད་དང་། བྱང་ཆུབ་དང་ཆོས་ཐམས་ཅད་ཀྱི་རང་བཞིན་རྗེས་སུ་རྟོགས་པའི་སེམས་ཉིད་དང་། ཆོས་ཀྱི་ཁོར་ལོ་སྐོར་བ་དང་། ལྡོག་པ་མེད་པའི་སེམས་
ཉིད་དང་། ཡོངས་སུ་མྱ་ངན་ལས་འདས་པ་ཆེན་པོ་ཀུན་དུ་སྟོན་པའི་ཉིད་དང་། འཁོར་བའི་རང་བཞིན་མཉམ་པའི་སེམས་ཉིད་དང་། ཤ་རིའི་བུ་དེ་ལ་བསམ་གཏན་
ཞེས་བྱ་བ་ཇི་ཞེ་ན། བྱང་ཆུབ་སེམས་དཔའ་རྣམས་ཀྱི་བསམ་གཏན་ནི་དེ་བཞིན་གཤེགས་པའི་ཏིང་ངེ་འཛིན་ཡོངས་སུ་རྫོགས་པར་བྱེད་པའི་ཕྱིར། དེ་ལ་མ་ཆགས་པའོ། །
བྱང་ཆུབ་སེམས་དཔའ་རྣམས་ཀྱི་བསམ་གཏན་ནི་འདོད་པ་སྤྱོད་པའོ། །བྱང་ཆུབ་སེམས་དཔའི་རྣམས་ཀྱི་བསམ་གཏན་ནི་བདག་བདེ་བ་ལ་ཆགས་པའི་ཕྱིར། རོ་མྱང་མེད་
པའོ། །བྱང་ཆུབ་སེམས་དཔའ་རྣམས་ཀྱི་བསམ་གཏན་ནི་ཉོན་མོངས་པ་ཐམས་ཅད་སྤྱོད་པའི་ཕྱིར་སྙིང་རྗེས་ཆེན་པོ་ལ་དམིགས་པའོ། །བྱང་ཆུབ་སེམས་དཔའ་
རྣམས་ཀྱི་བསམ་གཏན་ནི་འདོད་པ་སྦྱོང་བའོ། །བྱང་ཆུབ་སེམས་དཔའ་རྣམས་ཀྱི་བསམ་གཏན་ནི་སེམས་ཀྱི་དབང་ཕྱུག་ཤེས་པའི་ཕྱིར། དེ་ཁོ་ན་ལ་འགྲོ་བའོ། །
བྱང་ཆུབ་སེམས་དཔའ་རྣམས་ཀྱི་བསམ་གཏན་ནི་གཟུགས་དང་གཟུགས་མེད་པའི་ཁམས་ཐམས་ཅད་ཀྱི་ཕྱིར་སྙོམས་པར་འཇུག་པ་ཐམས་ཅད་ཤེས་པའོ། །བྱང་ཆུབ་སེམས་