༄༅། །འཇིགས་པ་བཞི་ཡང་མཐའ་ཡས་མུ་མེད་དེ་སེམས་ཅན་ཐམས་ཅད་ཀྱི་ཟད་པར་མི་འགྱུར་རོ། །ཤ་རིའི་བུ་གང་དེ་
བཞིན་གཤེགས་པའི་མི་འཇིགས་པའི་མཐའ་འདོད་པའི་དེ་ནི་ནམ་མཁའི་མཐའ་འདོད་དོ།། བྱང་ཆུབ་སེམས་དཔའ་དེ་བཞིན་གཤེགས་པ་རྣམས་ཀྱི་དེ་བཞིན་གཤེགས་པའི་
མི་འཇིགས་པ་བསམ་གྱིས་མི་ཁྱབ་པའི་ཐོས་ནས་མངོན་པར་དད་ཡིད་ཆེས་རབ་ཏུ་རྟོགས། སོམ་ཉིད་མེད། ཐེ་ཚོམ་མི་ཟ། རྒྱ་ཆེར་དགའ་མགུ་སྟེ། རངས་པ་རྙེད་
ནས་ནམ་མཁའ་ལྟ་བུར་བསམ་གྱི་མི་ཁྱབ་པའི་ཕྱིར་ངོ་མཚར་དང་སྨད་དུ་འདུ་ཤེས་བསྐྱེད་དོ།། དེ་ནས་བཅོམ་ལྡན་འདས་ཀྱིས་དེའི་ཚེ་ཚིགས་སུ་བཅད་པ་འདི་དག་གསུངསོ༑
ཆོས་ཀུན་མཉམ་པ་ཉིད་མཉམ་པར། རང་འབྱུང་བས་ནི་རྗེས་སུ་རྟོགས། དེ་ཕྱིར་ཡང་དག་རྫོ་གས་སངས་རྒྱས། དེ་བཞིན་གཤེགས་པ་མཉམ་པ་གཟིགས། །
སོ་སོའི་སྐྱེ་བོ་ཆོས་གང་ཡིན། དེ་དག་སངས་རྒྱས་ཆོས་དང་མཉམ། སློབ་དང་མི་སློབ་ཆོས་རྣམས་དང་། རང་རྒྱལ་གྱིས་ནི་ཆོས་ཉིད་དང་། གང་དག་འཇིག་རྟེན་
འདས་ཆོས་དང་། དགེ་དང་མི་དགེ་མི་གཡོ་རྣམས། མྱ་ངན་འདས་པའི་ལམ་དང་འདྲ། སྟོང་པ་ཉིད་དང་མཚན་མ་མེད། སྨོན་ལམ་དག་ནི་རྣམ་པར་སྤངས།
མ་སྐྱེས་མངོན་པར་འདུ་མི་བྱེད། འདི་ནི་མཉམ་པ་ཉིད་དུ་བསྟེན། འདི་དག་མཉམ་པ་ཉིད་རྟོགས་ནས། ཐུབ་པ་ཆེན་པོ་མི་འཇིགས་པ། གང་གི་སེམས་ཅན་འགྲོལ་