ཡང་མི་ལེན་ཏེ། ལེན་པ་མེད་པར་ཡོངས་སུ་མྱ་ངན་ལས་འདའ་བར་འགྱུར་བ་དེ་ལྟ་དེ་ལྟ་བུར་ཆོས་སྟོན་ཏོ།། དེ་ལྟར་ཤ་རིའི་བུ་དེ་བཞིན་གཤེགས་པས་
སེམས་ཅན་ཐམས་ཅད་ཀྱི་ཟག་པ་རྣམས་རབ་ཏུ་མཁྱེན་ཏོ།། ཟག་པ་ཀུན་ཏུ་འབྱུང་བ་དང་། ཟག་པ་འགག་པ་དང་། ཟག་པ་འགྱུར་བའི་ལམ་ཡང་དག་པར་ཇི་ལྟ་བ་
བཞིན་རབ་ཏུ་མཁྱེན་ཏེ། མཁྱེན་ནས་དེ་བཞིན་དུ་ཆོས་སྟོན་ཏོ། །བྱང་ཆུབ་སེམས་དཔའ་དེ་བཞིན་གཤེགས་པའི་ཟག་པ་ཟད་པ་མངོན་སུམ་བྱེད་པའི་མཁྱེན་པའི་སྟོབས་དེ་
ཐོས་ནས་མངོན་པར་དད། ཡིད་ཆེས་རབ་ཏུ་རྟོགས། སོམ་ཉིད་མེད་ཅིང་ཐེ་ཙོམ་མི་ཟ་ནས། ངོ་མཚ་དང་སྨད་ཀྱི་བར་དུ་འདུ་ཤེས་བསྐྱེད་དོ།། འདི་ལ་ཆོས་
ཉིད་ནི་འདི་ཡིན་ཏེ། དེ་ལ་འདི་སྐད་ཅེས་བྱའོ།། འདྲེན་པའི་ཟག་པ་མེད་པའི་ཡེ་ཤེས་ནི། རྒྱ་ཆེན་སྒྲིབ་མེད་པ་དག་པ་ཚད་མེད་དེ། སྟོབས་བཅུའི་སྟོབས་ནི་དེ་དང་ལྡན་
པས་ན། ཞི་བའི་བྱང་ཆུབ་མཆོག་འདི་རབ་ཏུ་གསུངས། ཉན་ཐོས་རྣམས་ཀྱིས་ཟག་ཟད་ཡེ་ཤེས་ནི། བག་ཆགས་མ་བཅོམ་ཚད་དང་ལྡན་པ་ཡིན། །
མིའི་དམ་པ་འདྲེན་པ་མཆོག་རབ་ཀྱི། བག་ཆགས་བཅོམ་ཞིང་ཚད་དང་ལྡན་པ་ཡིན། དེ་བཞིན་རང་རྒྱལ་བྱང་ཆུབ་གང་རེག་པ། དེ་ལ་སྙིང་རྗེ་ཆེ་དང་སྤོབས་པ་མེད། བཅོམ་
ལྡན་འདས་ནི་ཟག་པ་ཡོངས་ཟད་པ། སྙིང་རྗེ་ཆེ་དང་སྤོབས་པ་ཚད་མེད་དོ། །སངས་རྒྱས་ཟག་ཟད་མཁྱེན་ལ་གནས་ནས་ནི། འགྲོ་བའི་ཟག་པ་ཡང་དག་མ་ཡིན་ཞིང་།