༄༅། །མདོ་སྡེ་དཀོན་རྩེགས་བཞུགས་སྷོ།།

༄༅༅། །རྒྱ་གར་སྐད་དུ།

༄༅། །ཨཱརྱ་བོ་ཏི་སྭ་ད་ཏི
པ་ཏ་ཀ་ན་མ་མཧཱ་ཡ་ན་སཱུ་ཏྲ།།

༄༅། །པ་དུས་གཅིག་ན། བཅོམ་ལྡན་འདས་མཉན་
ཡོད་ན་དབྱར་གནས་སུ་གནས་ནས། ཟླ་བ་གསུམ་འདས་ཏེ། དགག་
དབྱེད་མཛད་ནས། ཆོས་གོས་ཟིན་ན་དགེ་སློང་སྟོང་ཉིད་བརྒྱ་ལྔ་བཅུའི་


༄༅། །པ་དུས་གཅིག་ན། བཅོམ་ལྡན་འདས་མཉན་
ཡོད་ན་དབྱར་གནས་སུ་གནས་ནས། ཟླ་བ་གསུམ་འདས་ཏེ། དགག་
དབྱེད་མཛད་ནས། ཆོས་གོས་ཟིན་ན་དགེ་སློང་སྟོང་ཉིད་བརྒྱ་ལྔ་བཅུའི་


༄༅། །པ་དུས་གཅིག་ན། བཅོམ་ལྡན་འདས་མཉན་
ཡོད་ན་དབྱར་གནས་སུ་གནས་ནས། ཟླ་བ་གསུམ་འདས་ཏེ། དགག་
དབྱེད་མཛད་ནས། ཆོས་གོས་ཟིན་ན་དགེ་སློང་སྟོང་ཉིད་བརྒྱ་ལྔ་བཅུའི་


དགེ་སློང་གི་དགེ་འདུན་ཆེན་པོ་དང་། ཐབས་ཅིག་ཏུ་ལྗོངས་རྒྱུ་ཞིང་གཤེགས་ཏེ། །བཅོམ་ལྡན་འདས་ལ་དགེ་
སློང་དང་། །དགེ་སློང་མ་དང་། །དགེ་བསྙེན་དང་། །དགེ་བསྙེན་མ་དང་། །རྒྱལ་པོ་དང༌། །བློན་པོ་དང་། མུ་
སྟེགས་ཅན་སྣ་ཚོགས་དང་། །དགེ་སྦྱོང་དང་། བྲམ་ཟེ་དང་། ཁྱིམ་བདག་རྣམས་དང་། །ལྷ་དང་། ཀླུ་དང་
གནོད་སྦྱིན་དང་། དྲི་ཟ་དང་། ལྷ་མ་ཡིན་དང་། ནམ་མཁའ་ལྡིང་དང་། མི་འམ་ཅི་དང་། ལྟོ་འཕྱེ་ཆེན་པོ་རྣམས་

༄༅། །ཀྱིས་བླ་མར་བྱས། བཀུར་སྟིར་བྱས། རི་མོར་བྱས། མཆོད་པ་བྱས་སོ། །བཅོམ་
ལྡན་འདས་ཀྱིས་ཆོས་གོས་དང་། ཞལ་ཟས་དང་། མལ་བསྟན་དང་། ན་བའི་བསོས་སྨན་དང་། ཡོ་བྱད་
བཟང་པོ་མང་པོ་ཡང་བརྙེས་སོ། །འདི་ལྟར་བཅོམ་ལྡན་འདས་དེ་ནི་བཞིན་གཤེགས་པ་དགྲ་བཅོམ་པ་
ཡང་དག་པར་རྫོགས་པའི་སངས་རྒྱས། རིགས་པ་དང་ཞབས་སུ་ལྡན་པ། བདེ་བར་གཤེགས་པ།།

༄༅། །ཡོངས་སུ་རྫོགས་པ། ཡོངས་སུ་དག་པ། ཡོངས་སུ་བྱང་བ། །རབ་ཏུ་སྟོན་ཏོ། །ཞེས་བཅོམ་
ལྡན་འདས་ཀྱི་དགེ་བར་གྲགས་པའི་སྒྲ་ཚིགསུ་བཅས་པ་རྒྱ་ཆེན་པོ་ཡང་མངོན་པར་འབྱུང་ངོ་། །དེ་ནས་བཅོམ་ལྡན་འདས་ཡུལ་
མ་ག་ཏའི་ལྗོངས་རྒྱུ་ཞིང་། མཐར་གྱིས་རྒྱལ་པོའི་ཁབ་ཀྱི་གྲོང་ཁྱེར་ཆེན་པོ་གན་ཡོད་པ་དེར་གཤེགས་ཏེ་བྱོན་ནས། །
རྒྱལ་པོའི་ཁབ་ཀྱི་གྲོང་ཁྱེར་ཆེན་པོའི། བྱ་རྒོད་ཕུང་པོའི་རི་ལ་བཞུགས་སོ། །དེའི་ཚེ་རྒྱལ་པོའི་ཁབ་ཀྱི་གྲོང་ཁྱེར་ཆེན་པོ་ན།
ཁྱིམ་བདག་ཚོང་དཔོན་བཟང་སྐྱོང་ཞེས་བྱ་བ་སྔོན་དགེ་བའི་རྩ་བ་བསྐྱེད་པ། སྔོན་གྱིས་སངས་རྒྱས་ལ་བྱ་བ་བྱས་པ། ཕྱུགས་


ཅིང་ནོར་མང་བ། ལོངས་སྤྱོད་ཆེ་བ། བདག་དབང་བ་མང་བ། ནོར་དང་ཡོ་བྱད་མང་བ། གསེར་དངུལ་མང་བ། ནོར་དང་
འབྲུས་ཡོངས་སུ་གང་བའི་མཛོད་དང་། བང་བ་མང་པ། ནོར་བུ་དང་། མུ་ཏིག་དང་། བཻདུརྱ་དང་། དུང་དང་། མན་ཤེལ་དང་།
བྱི་རུ་མང་བ། གླང་པོ་ཆེ་དང་། རྟ་དང་། བ་ལང་དང་། ལུག་མང་བ། བྲན་ཕོ་དང་། བྲན་མོ་དང་། ལས་བྱེད་པ་དང་། ཞོ་ཤས་འཚོ་
བ་མང་བ་ཞིག་གནས་ཏེ། དགེ་སྦྱོང་གོའུ་ཏ་མ་ཤཱཀྱའི་རིགས་ལས་མངོན་པར་བྱུང་ནས། དགེ་སློང་སྟོང་ཉིས་བརྒྱ་ལྔ་བཅུའི་དགེ་སློང་གི་
དགེ་འདུན་ཆེན་པོ་དང་། ཐབས་གཅིག་ཏུ་ཡུལ་མ་ག་ཏའི་ལྗོངས་སུ་རྒྱུ་ཞིང་། གཤེགས་ཏེ། རྒྱལ་པོའི་ཁབ་ཀྱི་གྲོང་ཁྱེར་ཆེན་
པོར་བྱོན་ནས། དེ་ནས་རྒྱལ་པོའི་ཁབ་ཀྱི་གྲོང་ཁྱེར་ཆེན་པོ་ནས་བྱ་རྒོད་ཕུང་པོའི་རི་ལ་བཞུགས་ཏེ། འདི་ལྟར་བཅོམ་ལྡན་འདས་

༄༅། །དེ་ནི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རིགས་
པ་དང་ཞབས་སུ་ལྡན་པ། བདེ་བར་གཤེགས་པ། འཇིགས་རྟེན་མཁྱེན་པ། སྐྱེས་བུ་འདུལ་བའི་ཁ་ལོ་བསྒྱུར་བ། བླ་ན་
མེད་པ་ལྷ་དང་མི་རྣམས་ཀྱི་སྟོན་པ་སངས་རྒྱས་བཅོམ་ལྡན་འདས་ཡིན་ཏེ། །ཆོས་སྟོན་པ་ཚངས་པར་སྤྱོད་པ། ཐོར་མར་དགེ་བའི་
བར་དུ་དགེ་བ། ཐ་མར་དགེ་བ། དོན་བཟང་པོ།། ཚིག་འབྲུ་བཟང་པོ། །ཚག་འབ་བཟང་ངོ་།། མ་འདྲེས་པ། ཡོངས་
སུ་རྫོགས་པ། ཡོངས་སུ་དག་པ། ཡོངས་སུ་བྱང་བ། རབ་ཏུ་སྟོན་ཏོ་ཞེས། དགེ་སྦྱོང་གོའུ་ཏ་མ་དེའི་དགེ་བར་གྲགས་
པའི་སྒྲ་ཚིགས་སུ་བཅད་པ། རྒྱལ་པོ་དེ་ལྟ་བུ་ཡང་མངོན་པར་བྱུང་བ་ཁྱིམ་བདག་བཟང་སྐྱོང་གིས་ཐོས་ནས། དེ་འདི་སྙམ་དུ་སེམས་ཏེ་

དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་དེ་ལྟ་བུ་དག་མཐོང་ན། ལེགས་པར་འགྱུར་གྱིས། བདག་དགེ་
སྦྱོང་གོའུ་ཏ་མ་དེ་ལྟ་བུའི་ཕྱིར་འགྲོ་འོ་སྙམ་མོ། །དེ་ནས་ཁྱིམ་བདག་ཚོང་དཔོན་བཟང་སྐྱོང་ཁྱིམ་བདག་ལྔ་བརྒྱ་ཙམ་དང་ལྷན་ཅིག་ཏུ་བཅོམ་ལྡན་
འདས་ལ་ལྟ་བའི་ཕྱིར། རྒྱལ་པོའི་ཁབ་ཀྱི་གྲོང་ཁྱེར་ཆེན་པོ་ནས་བྱུང་ངོ་། །བཅོམ་ལྡན་འདས་ཀྱང་སྔ་དྲོའི་དུས་ཀྱི་ཚེ། ཤམ་ཐབས་
བསྣམས་ཆོས་གོས་དང་ལྷུང་བཟེད་བསྣམས་ནས། དགེ་སློང་གི་དགེ་འདུན་གྱིས་འདུན་དུ་བདར་ཏེ། སྤྱོད་ལམ་མཛེས་པ། མངོན་དུ་
གཤེགས་པ་དང་། ཕྱིར་ལྡོག་པ་མཛེས་པ་དང་། གཟིགས་པས་རྣམ་པར་གཟིགས་པ་མཛེས་པ་དང་། སྨྱང་བ་དང་བསྐུམ་པ་མཛེས་པ་
དང་། ཆོས་གོས་སྣམ་སྦྱར་དང་། ན་བཟའ་དང་། ལྷུང་བཟེད་བསྣམས་པ་མཛེས་པ་དང་། ཀུན་ནས་མཛེས་པས་བསོད་སྙོམས་ཀྱི་

༄༅། །ཕྱིར་རྒྱལ་པོའི་ཁབ་ཀྱི་གྲོང་ཁྱེར་ཆེན་པོར་གཤེགས་སོ། །ཁྱིམ་བདག་ཚོང་དཔོན་བཟང་སྐྱོང་དང་། ཁྱིམ་བདག་
ལྔ་བརྒྱ་ཙམ་པོ་དེ་དག་གིས་བཅོམ་ལྡན་འདས་མཛེས་ཤིང་དགའ་བར་གྱུར་པ། དབང་པོ་ཞི་བ་དུལ་བ་དང་། ཞི་གནས་དམ་པ་བསྙེས་པ་དང་། གླང་
པོ་དབང་པོ་དུལ་བ། མཚོ་ལྟར་དང་ཞིང་གསལ་བ་རྙོག་པ་མེད་པ། ལྷ་དུ་མས་མཆོད་པ། གནོད་སྦྱིན་དུ་མས་མཆོད་པ། མི་དུ་མས་མཆོད་པ།
གསེར་གྱི་ཁ་དོག་གི་སྐྱེས་བུ་ཆེན་པོའི་མཚན་སུམ་བཅུ་རྩ་གཉིས་དང་ལྡན་པ་དཔེ་བྱེད་བཟང་པོ་བརྒྱད་བཅུས་བརྒྱན་པ། མེ་ཏོག་གི་ཆར་ཆེན་པོ་རབ་ཏུ་
འབབས་ཤིང་། མེ་ཏོག་གི་ནུ་ཆུ་བོ་ཆེན་པོ་རབ་ཏུ་འབེབས་བཞིན་དུ། རིན་པོ་ཆེ་སྣ་བདུན་གྱི་པདྨ་འདབ་མ་བྱེ་བ་བརྒྱ་ཕྲག་སྟོངས་ཡོད་པ་ལ་ཞབས་
འདོར་ཞིང་གཤེགས་པ་བརྒྱང་རིང་པོ་ནས་མཐོང་སྟེ། སྤྱོད་ལམ་བརྒྱ་སྟོང་པོས་གཤེགས་པ་བརྒྱང་རིང་པོ་ནས་མཐོང་ནས་བཅོམ་ལྡན་འདས་ལ་སེམས་
དད་པར་གྱུར་ཏོ། །དེ་དག་སེམས་དད་པར་གྱུར་ནས། བཅོམ་ལྡན་འདས་ག་ལ་དེར་དོང་སྟེ། ལྷགས་ནས་བཅོམ་ལྡན་འདས་ཀྱིས་ཞབས་ལ་མགོ་བོས་

ཕྱག་འཚལ་ཏེ། བཅོམ་ལྡན་འདས་ཀྱི་སྤྱན་སྔར་ཕྱོགས་གཅིག་ཏུ་འཁོད་དོ། །ཕྱོགས་གཅིག་ཏུ་འཁོད་ནས། བཅོམ་ལྡན་འདས་ལ་ཁྱིམ་བདག་བཟང་སྐྱོང་
དང་། ཁྱིམ་བདག་ལྔ་བརྒྱ་ཙམ་པོ་དེ་དག་གིས་འདི་སྐད་ཅེས་གསོལ་ཏོ། །བཅོམ་ལྡན་འདས་གོའུ་ཏ་མ་དཔལ་གྱིས་འཁོར་འདི་ཟིལ་གྱིས་ནོན་པར་མཛད་དོ། །
བཅོམ་ལྡན་འདས་གོའུ་ཏ་མའི་གཟི་བརྗིད་ཀྱིས་འཁོར་འདི་ཟིལ་གྱིས་ནོན་པར་མཛད་དོ། །བཅོམ་ལྡན་འདས་གོའུ་ཏ་མ་འོད་གྱིས་འཁོར་འདི་དག་ཟིལ་གྱིས་
ནོན་པར་མཛད་དོ། །བཅོམ་ལྡན་འདས་གོའུ་ཏ་མ་གཟུགས་ཀྱིས་འཁོར་འདི་ཟིལ་གྱིས་ནོན་པར་མཛད་དོ། །བཅོམ་ལྡན་འདས་གོའུ་ཏ་མ་ནི་སྐུའི་ཁ་དོག་གསེར་ལྟ་
བུའོ། །བཅོམ་ལྡན་འདས་གོའུ་ཏ་མ་ནི་སྐུ་གསེར་ལྟར་མཛེས་པའོ། །བཅོམ་ལྡན་འདས་གོའུ་ཏ་མ་ནི་དངོས་པོ་ཐམས་ཅད་ཀྱིས་མི་མཉམ་པ་དང་མཉམ་པའོ། །
བཅོམ་ལྡན་འདས་གོའུ་ཏ་མ་ནི་འཇིག་རྟེན་ཐམས་ཅད་ཀྱི་ངོ་མཚར་རྨད་དུ་བྱུང་བའི་ཆོས་དང་ལྡན་པ་ལགས་ན། བཅོམ་ལྡན་འདས་གོའུ་ཏ་མ་བདག་འདི་སྙམ་
དུ་སེམས་ཏེ། །བཅོམ་ལྡན་འདས་གོའུ་ཏ་མས་ཅི་ཞིག་གཟིགས་ན། ཁབ་ནས་ཁབ་མ་མཆིས་པར་རབ་ཏུ་བྱུང་སྙམས་སོ། །དེ་ནས་བཅོམ་ལྡན་འདས་ལ་
ཁྱིམ་བདག་བཟང་སྐྱོང་གིས་ཚིགས་སུ་བཅད་པ་དག་གིས་མངོན་པར་བསྟོད་དོ། །རྒྱལ་བའི་དཔལ་དང་གྲགས་དང་གཟུགས་དག་ནི། །སྔན་ཆད་བདག་གིས་

༄༅། །ཅི་སྐད་ཐོས་པ་བས། །དེ་ལས་ལྷག་པར་གསེར་གྱི་གཟུགས་བཞིན་དུ། །མཛེས་དང་ལྡན་པར་ལྷམ་མེར་རབ་ཏུ་གདའ། །
གཟུགས་ནི་ཤིན་ཏུ་མཛེས་ཤིང་ལྟ་ན་སྡུག །སྐུའི་ཁ་དོག་གསེར་གྱིས་མདོག་འདྲ་བས། །སྐར་མ་དག་གིས་དབུས་ན་ཟླ་བ་ལྟར། །དགེ་སློང་མང་པོའི་དབུས་ན་
མཛེས་པར་མཛད། །མི་མཆོག་གིས་ནི་སྤྱི་བོ་ལྟར་མི་འདའ། །རི་རབ་བཞིན་དུ་མངོན་པར་འཕགས་པར་དགའ། །གཙུག་གི་སྤྱི་བོ་ལྷའི་གདུགས་བཞིན་དུ། །
ཀུན་ནས་བྱིན་གྱིས་བཞོལ་བར་གྱུར་པ་ལགས། །དབུའི་སྐྱ་ནི་འཇམ་ཞིང་རབ་མཉེན་ལ། །ཨ་ད་རྙིལ་དང་སྟགས་ཟིལ་ཁ་དོག་འདྲ། །གཡས་སུ་འཁྱིལ་ལ་
ཤིང་ཏུ་འཇམ་པ་སྟེ། །རྨ་བྱའི་མགྲིན་པ་ཅི་བཞིན་ཉིད་དུ་གདའ། །སྨྲ་བ་མཆོག་གི་ཕྲལ་བ་བཞིན་མཉམ་པ། །ཁྱོད་ཀྱི་སྨན་ཚུན་འཇེའ་ཁྲུ་ལྟ་བུ་སྟེ། །འོད་
གསལ་བ་ནི་སྐར་མའི་རྒྱལ་པོ་ལྟར། །རྡུལ་བྲལ་སྨིན་འཚམ་སྤུ་ནི་ཤིན་དུ་མཛེས། །སྤྱན་བཟངས་ཁྱོད་ཀྱིས་སྤྱན་ནི་དགའ་འགྱུར་བ། །འགྲོ་བ་རྣམ་ལ་མཛེས་
ཤིང་མཐོང་ན་དགའ། བདག་ནི་ལྟ་བས་ངོམས་པར་མི་འགྱུར་ཏེ། །མགོན་པོ་རྣམ་དག་སྤྱན་ལ་བདག་ཕྱག་འཚལ། །སྐྱེས་བུ་དམ་པའི་ཤང་ནི་བྱིན་གྱིས་མཉམ། །ཇི་ལྟར་
གསེར་གྱི་རི་ལྟར་རབ་ཏུ་གདའ། །ཁྱེད་ཀྱིས་སྒྲོས་ནི་བིན་པ་བྱེ་རུ་བཞིན། །དག་ཅིང་རྣམ་དག་ནོར་བུ་རིན་ཆེན་འདྲ། །དུལ་ལ་བགྱིས་བའི་ཚེམས་ནི་མཛེས་པ་སྟེ། །

སྣང་བར་བྱེད་པ་རབ་ཏུ་དཀར་བའི་{མ}ཚེམས། །པད་མའི་རྩ་བ་བ་ཞོ་ཆུ་སྐུར་འདྲ། །སྲ་ཞིང་དམ་ལ་ཐགས་བཟང་ཤིན་དུ་དག། །ཚེམས་དང་ཚེམས་ཀྱི་བར་ནི་ཤིན་ཏུ་འབྱོར། །
གསལ་བའི་མཆེ་བ་མཛེས་ཤིང་རྡུལ་མི་མངའ། །ངང་པའི་ཁྱུ་ནས་ངང་པའི་རྒྱལ་པོ་ནི། །རྣམ་དག་དཀར་ཞིང་རབ་ཏུ་དཀར་བ་བཞིན། །བདེ་བར་གཤེག་བའི་ལྗགས་ཀྱི་ཞལ་ཁེབས་ཏེ།
ཨུད་དཔལ་དམར་པོ་རྣམ་དག་ཟངས་ཀྱི་མདོག། །ཉི་མ་ཆར་ཚེ་ནོར་བུ་དག་མདོག་བཞིན། །སྲབ་ལ་རིང་ཞིང་སྐྱོན་མེད་ཤིན་དུ་ཡང་། །འགོའུ་ཏ་མ་ཡི་སྙེན་ནི་རབ་ཏུ་ལེགས། །
སེང་གེའི་འགྲམས་པ་སེང་གེ་འཇིགས་མེད་བཞིན། །ཚངས་བཅས་འཇིག་རྟེན་ལྷ་དང་མི་ལ་ཡང་། །བདག་གི་གང་ཡང་མི་མཐོས་མ་མཐོང་ངོ་། །བདེ་གཤེགས་མཐུ་ཡིས་མགུར་ན་མཐོང་
བ་ནི། །མགུར་གྱི་མེད་པ་གཙང་ལ་འོད་གསལ་ཏེ། །དྲང་པོའི་དབུས་སུ་འགྲོ་བ་ཡོན་པོ་གསལ། །རོའི་རོ་མཆོག་མི་དང་ལྷའི་ལྷ། །དཔུང་མགོ་རབ་ཏུ་ཟླུམ་ཞིང་ཐལ་གོང་རྒྱས།
བདུན་པོ་མཐོ་བ་འཇིག་རྟེན་གསུམ་ཏུ་གྲགས། །མགོན་པོ་མི་དབང་སྙིང་པོ་དཔལ་གྱིས་ཀྱང་། །རིའི་རྩེ་ལ་ཉི་མ་འཆར་བ་བཞིན། །མཐོ་བ་གཉིས་ནི་ཞབས་ཀྱི་འཐིལ་ནས་སྐྱེས། །
ཕྱག་ལས་གཉིས་སྐྱེས་ཐལ་གོང་གཉིས་སྐྱེས་ཏེ། །མཐོ་བ་གཅིག་ནི་ལྟག་པ་ཉིད་ནི་གཅིག །དགེ་ཞིང་དག་ཏེ་འོད་གསལ་རབ་ཏུ་རྒྱས། །བཅོམ་ལྡན་གོའུ་ཏ་མའི་ཕྱག་རིང་བ།
ཇི་ལྟར་གླང་པོའི་རྒྱལ་བོའི་སྣ་བཞིན་ཏེ། །ཕྱག་གཉིས་པོ་ནི་བཏུད་པ་མ་བགྱིད་པར། །པུས་མོ་གཉིས་སུ་ཕྱག་གིས་རབ་ཏུ་རེག །སྐུའི་རོ་སྟོད་སེང་གེ་བཞིན་དུ་འཕགས།

༄༅། །སྐུ་ནི་སྲེད་མེད་བུ་ལྟར་རབ་ཏུ་བརྟན། །ཉ་གྲོ་བཞིན་དུ་ཆུ་ཞིང་གབ་པའི་སྐུ། །བཟོད་པའི་སྟོབས་དང་ལྡན་པ་སྟོབས་པོ་ཆེ། །སྐུའི་
སྤུ་རྣམས་གཡས་འཁྱིལ་གྱེན་དུ་ཕྱོགས། །རེ་རེར་སྐྱེས་ཤིང་ཤིན་ཏུ་འཇམ་པ་སྟེ། །ཇི་ལྟར་པད་མ་ཆུ་དང་འདམ་མི་གོས། །དེ་བཞིན་རྡུལ་དང་དུ་བས་མ་གོས་སོ། །རྟ་མཆོག་
དུལ་བ་ཡི་ནི་ཅི་ལྟ་བར། །འདོམས་ཀྱི་སྦ་བ་སྦུབས་སུ་ནུབ་ཅེས་གདའ། །རླ་ནི་རབ་ཟླུམ་སྨིན་མིའ་སྙིང་པོ་བཞིན། །ཁྱོད་ཀྱི་རྗེ་ངར་བྱིན་གྱིས་རིམས་བཞིན་
མཆིས། །ཞབས་གོང་དུང་ལྟར་མཐོ་ཞིང་རྟིང་པ་ཆེ། །ཁྱོད་ཀྱི་ཕྱག་དང་ཞབས་ནི་དྲ་བས་འབྲེལ། །སོར་མོ་རིང་ཞིང་སོར་མོ་ཉི་ཤུ་མཉམ། །སེན་མོ་ཟངས་འདྲ་སོར་
སེན་མེ་ཏོག་ཅན། །ཁྱོད་ཀྱི་ཞབས་ཐིལ་འཁོར་ལོ་རབ་ཀྱི་མཚན། །རྩ་བས་སྟོང་ལྡན་རབ་ཏུ་འོད་གསལ་བ། །ལོང་བུས་ལོང་བུ་འཐབ་པར་མི་འགྱུར་ཞིང་། །གོམ་པ་
དག་ནི་ས་ལ་ཡོང་མི་འདོར། །ས་ལ་ཀུན་ཏུ་སོར་བཞིས་མི་རེག་པར། །འཇིག་རྟེན་རྣམས་ཀྱི་གཙོ་བོ་རབ་གཤེགས་ཏེ། །ཁྱོད་ནི་གང་དུ་གོམ་པ་བོར་བར་ཡང་། །རིན་ཆེན་
པད་མ་སྐྱེ་བ་ངོ་མཚར་ཏོ། །རྒོད་པར་མ་གྱུར་ལ་ཞིང་རྟེན་པར་གཤེགས། །སྟག་དང་ལྷ་དབང་འགྲོས་ཀྱིས་གཞན་གནོན་ཅིང་། །བག་ཚ་མེད་པར་སྟབས་ནི་བགྱིངས་ཏེ་གཤེགས། །
དཔའ་བོ་ཁྱོད་ཀྱི་གྲོས་འདྲ་སུལ་འང་མེད། །མི་མ་ལགས་པ་རྣམས་ཀྱི་བར་སྣང་ལས། །ལྷའི་མེ་ཏོག་འཆར་ནི་རབ་འབེབས་ཤིང༌། །ཀླུ་དབྱངས་སྒྲས་ནི་ཁྱོད་ལ་མཆོད་པར་བགྱིད། །

ཆོ་འཕྲུལ་འདི་འདྲ་འདི་དག་རྨད་དུ་བྱུང་། །ཁྱོད་ཀྱི་གཟུགས་ནི་རྣམ་ཐོས་བུ་ལས་ལྷག །གཟི་རྗིད་འོད་ནི་ཉི་མ་བརྒྱ་བས་འཕགས། །ཚངས་བཅས་ལྷ་མིར་བཅས་པའི་འཇིག་
རྟེན་ན། །ཁྱོད་འདྲ་འང་མེད་ན་ལྷག་པ་ག་ལ་མཆིས། །བདག་གིས་ཁྱོད་ཀྱི་ཆོ་འཕྲུལ་མཆོག་མཐོང་ནས། །ཡོན་ཏན་ལྷག་པ་གང་དག་གཟིགས་གྱུར་ན། །དེ་བཞེད་པས་ན་མི་
དབང་རབ་བྱུང་སྙམ། །བདག་ནི་དེ་ལ་ཐེ་ཚོམས་འཚལ་བར་འགྱུར། །དེ་ནས་བཅོམ་ལྡན་འདས་ཀྱིས་ཁྱིམ་བདག་ཚོངས་དཔོན་བཟང་སྐྱོང་ལ་འདི་སྐད་ཅེས་བཀའ་སྩལ་ཏོ། །
ཀྱེ་མའོ་ཁྱིམ་བདག་འཇིག་རྟེན་གནས་པ་འདི་ནི་བརྩེ་བ་བཅུས་བརྩེས་མཐོང་སྟེ། བཅུ་གང་ཞེ་ན་འདི་ལྟ་སྟེ། སྐྱེ་བས་གཙེ་བ་དང་། རྒ་བས་གཙེ་བ་དང་། འཆི་བས་
གཙེ་བ་དང་། མྱ་ངན་གྱིས་གཙེ་བ་དང་། སྨྲེ་སྔགས་འདོན་པས་གཙེ་བ་དང་། སྡུག་བསྔལ་གྱིས་གཙེ་བ་དང་། ཡིད་མི་བདེ་བས་གཙེ་བ་དང་། འཁྲུག་པས་གཙེ་བ་དང་།
འཁོར་བར་གཙེ་བ་དང་། བཅུ་སྟེ། ཁྱིམ་བདག་འཇིག་རྟེན་གནས་པ་དང་། གཙེ་བ་འདི་བཅུས་གཙེ་བ་མཐོང་ནས། བླ་ན་མེད་པ་ཡང་དག་པར་རྫོགས་པའི་བྱང་ཆུབ་
ཐོབ་པར་བྱའོ། །ཞེས་དད་པས་ཁྱིམ་ནས་ཁྱིམ་མེད་པར་རབ་ཏུ་བྱུང་ངོ་། །དེ་ནས་བཅོམ་ལྡན་འདས་ཀྱིས་དེའི་ཚེ་ཚིགས་སུ་བཅད་པ་འདི་དག་གསུངས་སོ། །འཁོར་བའི་སྒྲོམ་དུ་
ཆུད་པ་ཡི། །བྱིས་པ་སོ་སོའི་སྐྱེ་བོ་ཀུན། །སྐྱེ་བས་ཉེ་བར་གཙེས་པ་དང་། །ན་དང་རྒ་བས་རབ་ཏུ་གཟེར། །མྱ་ངན་བྱེད་ཅིང་སྨྲེ་སྔགས་འདོན། །འཆི་བའི་དབང་དུ་སོང་མཐོང་ནས།

༄༅། །སྲིད་པའི་སྒྲོམ་ལས་ཐར་བྱ་ཞེས། །སྐྱབས་པའི་ཕྱིར་ནི་མངོན་པར་བྱུང་། སྐྱེ་མ་འོ། །ཁྱིམ་བདག་འཇིག་རྟེན་གནས་པ་ནི་
ཞེ་སྡང་ཞིང་ཀུན་ནས་སྣང་སེམས་ཀྱི་དངོས་པོ་བཅུས་གཅིག་མནར་སེམས་སུ་བྱེད་པར་མཐོང་སྟེ་བཅུ་གང་ཞེ་ན། འདི་ལྟ་སྟེ། བདག་ཉིད་ལ་གནོད་པ་བྱས་ཤེས་སེམས་ལ་ཀུན་ནས་
མནར་སེམས་སྐྱེ་བ་དང་། གནོད་པར་བྱེད་དོ་ཞེས་ལ་ཀུན་ནས་མནར་སེམས་སྐྱེ་བ་དང་། གནོད་པ་བྱེད་པར་འགྱུར་རོ་ཞེས་སེམས་ལ་ཀུན་ནས་མནར་སེམས་སྐྱེ་བ་དང་། བདག་
གིས་མཛའ་བོ་ལ་གནོད་པར་བྱས་སོ་ཞེས་སེམས་སྐྱེ་བ་དང་། བདག་གིས་མཛའ་བོ་ལ་གནོད་པ་བྱེད་དོ་ཞེས་སེམས་ལ་ཀུན་ནས་མནར་སེམས་སྐྱེ་བ་དང་། བདག་གིས་མཛའ་
བོ་ལ་གནོད་པ་བྱེད་པར་འགྱུར་རོ་ཞེས་སེམས་ལ་ཀུན་ནས་མནར་སེམས་སྐྱེ་བ་དང་། བདག་དང་མི་འཛའ་བའི་དོན་བྱས་སོ་ཞེས་སེམས་ལ་ཀུན་ནས་མནར་སེམས་སྐྱེ་བ་
དང་། བདག་དང་མི་འཛའ་བའི་དོན་བྱེད་དོ་ཞེས་སེམས་ལ་ཀུན་ནས་མནར་སེམས་སྐྱེ་བ་དང་། བདག་དང་མི་འཛའ་བའི་དོན་བྱས་སོ་ཞེས་སེམས་ལ་ཀུན་
ནས་མནར་པར་སེམས་བསྐྱེ་བ་དང་། བདག་དང་མི་འཛའ་བའི་དོན་བྱེད་པར་འགྱུར་རོ་ཞེས་སེམས་ལ་ཀུན་ནས་མནར་སེམས་སྐྱེ་བ་དང་། གནོད་པའི་རབ་ཏུ་སྡང་
བ་ཉིད་དང་བཅུའོ། །ཁྱིམ་བདག་ཀུན་ནས་མནར་སེམས་ཀྱི་དངོས་པོ་བཅུ་པོ་ནི་དེ་དག་ཡིན་ཏེ། ཀུན་ནས་མནར་སེམས་ཐམས་ཅད་སེལ་བ། བླ་ན་མེད་པ་ཡང་དག་པར་

རྫོགས་པའི་བྱང་ཆུབ་ཐོབ་པར་བྱའོ། །ཞེས་དད་པས་ཁྱིམ་ནས་ཁྱིམ་མེད་པར་རབ་ཏུ་བྱུང་ངོ་། །དེ་ནས་བཅོམ་ལྡན་འདས་ཀྱི་དོན་ཉིད་རབ་ཏུ་བསྟན་པའི་ཕྱིར་དེའི་ཚེ་ཚིགས་
སུ་བཅད་པ་འདི་དག་གསུངས་སོ། །ཀྱེ་མའོ། །སེམས་ཅན་ཞེས་སྡང་སྟེ། །གཅིག་ལ་གཅིག་ནི་ཕན་ཚུན་དུ། །ཀུན་ནས་མནར་སེམས་དངོས་པོ་བཅུས། །ཀུན་ལ་ཀུན་
ནས་མནར་སེམས་གྱུར། །བདག་དང་བདག་གི་ཉེ་དུ་ལ། །གནོད་པ་བྱས་དང་བྱེད་པ་དང་། །གནོད་པ་བྱེད་པར་འགྱུར་རོ་ཞེ། །དེའི་ཀུན་ནས་མནར་སེམས་སྐྱེ། །གང་རྣམས་བདག་
དང་མི་མཛ་བ། །དེ་དག་གིས་ནི་དོན་བྱས་དང་། །བྱེད་དོ་བྱེད་པར་འགྱུར་རོ་ཞེས། །དེའིས་ཀུན་ནས་མནར་སེམས་སྐྱེ། །གནོད་པའི་སྡང་དང་བཅུ་ཡིན་ཏེ། །གང་གིས་མནར་སེམས་
འཕེལ་གྱུར་པ། །དེ་མཐོང་ཀུན་ནས་མནར་སེམས་རྣམས། །མི་འདོད་པས་ནི་རབ་ཏུ་བྱུང་། ཀྱེ་མའོ་འཇིག་རྟེན་གནས་པ་འདི་ནི་ལྟ་བར་བྱས་པ། །ལྟ་བ་ངན་པ་ཐིབས་པོ་བཅུས་ལྟ་
འགྱུར་པ་ལྟ་བ་ངན་པ་ཐིབས་པོ་དང་། སྲོག་ཏུ་ལྟ་བར་གྱུར་པ་ལྟ་བ་ངན་པ་ཐིབས་པོ་དང་། གང་ཟག་ཏུ་ལྟ་བར་གྱུར་པ་ལྟ་བ་ངན་པ་ཐིབས་པོ་དང་། ཆད་པར་ལྟ་བར་གྱུར་པ་ལྟ་བ་ངན་པ་ཐིབས་
པ་དང་། རྟག་པར་ལྟ་བ་ངན་པ་ཐིབས་པོ་དང་། བྱ་བ་མེད་པར་ལྟ་བར་གྱུར་པ་ལྟ་བ་ངན་པ་ཐིབས་པོ་དང་། རྒྱུ་མེད་པར་ལྟ་བར་གྱུར་པ་ལྟ་ངན་པ་ཐིབས་པོ་དང་། མི་མཐུན་པའི་རྒྱུར་ཕ་

༄༅། །ལྟ་བར་གྱུར་བ་ལྟ་བ་དན་པ་ཐིབས་པོ་དང་། ལོག་པར་ལྟ་བར་གྱུར་པ་ལྟ་བ་ངན་པ་ཐིབས་པོ་དང་བཅུའོ། །ཁྱིམ་བདག་ལྟ་བར་གྱུར་ལྟ་བ་ངན་
པ་ཐིབས་པོ་དེ་དག་ཡིན་ཏེ། ལྟ་བ་ཐམས་ཅད་བཞིག་པའི་ཕྱིར། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཐོབ་པར་བྱའོ་ཞེས་དད་པས་ཁྱིམ་ནས་ཁྱིམས་མེད་པར་རབ་ཏུ་བྱུང་ངོ་། །
དེ་ནས་བཅོམ་ལྡན་འདས་ཀྱིས་དོན་འདི་ཉིད་རྒྱ་ཆེར་བསྟན་པའི་ཕྱིར། དེའི་ཚེ་ཚིགས་སུ་བཅད་པ་འདི་དག་གསུངས་སོ། །བྱིས་པ་སོ་སོའི་ཀྱེ་བོ་ཀུན། །བདག་ཏུ་ལྟ་དང་སེམས་ཅན་ལྟ།
སྲོག་ཏུ་བལྟ་བ་རྣམས་ཀྱི་ཡང་། །ལྟ་བའི་ཐིབ་པོ་རབ་ཏུ་གཡོགས། །རྟག་དང་ཆད་པར་ལྟ་བ་དང་། །བྱ་མེད་ལྟ་ལ་གནས་པ་དང་། །ཡང་དག་ལྟ་བར་དགོད་དོ་ཞེས། །དེ་ཕྱིར་ང་
ཡིན་རབ་ཏུ་བྱུང་། །ཀྱེ་མའོ་ཁྱིམ་བདག་འཇིག་རྟེན་གནས་པ་འདི་ནི་ཟུག་རྔུ་དང་། །འདོད་ཆགས་ཀྱི་ཟུག་དུ་ཆེན་པོ་བཅུས། །བསྐལ་པ་གྲངས་མེད་པ་བྱེ་བ་ཁྲག་ཁྲིག་བརྒྱ་སྟོང་དུ་ཟུག་རྡུ་
ཟུག་པར་མཐོང་སྟེ། བཅུ་གང་ཞེ་ན། །འདི་ལྟ་སྟེ། སྲིད་པའི་ཟུག་རྡུ་དང་། མ་རིག་པའི་ཟུག་རྡུ་དང་། འདོད་པའི་ཟུག་རྡུ་དང་། འདོད་ཆགས་ཀྱི་ཟུག་རྡུ་དང་། ཞེ་སྡང་གི་ཟུག་རྡུ་དང་། གཏི་མུག་གི་ཟུག་རྡུ་དང་། 
ང་རྒྱལ་གྱི་ཟུག་རྡུ་དང་། ལྟ་བའི་ཟུག་རྡུ་དང་། འབྱུང་བའི་ཟུག་རྡུ་དང་། འཇིག་པའི་ཟུག་རྡུ་དང་བཅུའོ། །ཁྱིམ་བདག་ཟུག་རྔུ་ཆེན་པོ་བཅུ་པོ་ནི་དེ་དག་ཡིན་ཏེ། ཟུག་རྡུ་ཐམས་ཅད་
གསལ་བའི་ཕྱིར། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཐོབ་པར་བྱའོ། །ཞེས་དད་པས་ཁྱིམ་ནས་ཁྱིམ་མེད་པར་རབ་ཏུ་བྱུང་ངོ་། །དེ་ནས་བཅོམ་ལྡན་འདས་ཀྱིས་དེའི་ཚེ་ཚིགས་

སུ་བཅད་པ་འདི་དག་གསུངས་སོ། །སྲེད་པའི་ཐུག་རྡུ་ཟུག་པ་རྣམས། །ཐོག་མའི་མཐའ་ནི་མི་ཤེས་ཏེ། །མ་རིག་པ་ཡིས་མདོད་བྱས་ནས། །མུན་པ་ནས་ནི་མུན་པར་འགྲོ །སྲེད་
པའི་ཟུག་རུ་ཐུག་པ་དང་། །འདོད་ཚོགས་བྲུག་རྗེས་རྒྱས་པ་དང་། །ཞེས་སྡང་བྲུག་རྔས་བརྒྱལ་བྱས་ན། །ཕུང་བོ་དག་ནི་ལེན་པར་བྱེད། །གཏི་མུག་གིས་ནི་ཟུག་དྡུས་བཀྲིས། །
ང་རྒྱལ་དག་ནི་ཐུག་རྫུས་སྙེམས། །འབྱུང་བ་དང་ནི་འཇིག་པ་དང་། །ལྟ་བའི་བག་རྫ་མི་འཕྲོད་འགྱུར། །བྱིས་པ་སོ་སོའི་སྐྱེ་བོ་ཀུན། །ཕན་ཚུན་ཚིག་གི་མཚོན་ཚ་ཡིས། །འདི་
ནི་བརྫུན་གི་འདི་བདེན་ཞེས། །ཕན་ཚུན་དུ་ནི་རྩོད་པར་བྱེད། བྲག་རྡུ་ཟུག་པའི་སེམས་ཅན་གྱིས། །སྐྱབས་དང་དཔུང་ཉེན་འགྱུར་བ་ཡིསམ། །ཟྲུག་རྔ་འབྱིན་པ་དེ་བཞིན་གཤེགས།
འཇིག་རྟེན་འདིར་ནི་འདུང་བར་འགྱུར། །གཞན་ཡང་ཀྱེ་མ་འོ་ཁྱིམ་བདག་འཇིག་རྟེན་གནས་པ་འདི་ནི། །སྲེད་པའི་རྩུ་བ་ལས་བྱ་བའི་ཆོས་བནུ་པོ་དག་གིས་རྩ་བའི་གན་ས་པར་མཐོང་སྟེ།
བཅུ་གང་ཞེ་ན་འདི་ལྟེ་སྟེ། སྲེད་པ་ལ་བསྟན་ནས་ཀུན་ཏུ་ཚོལ་བ་དང་། ཀུན་ཏུ་ཚོལ་བ་ལ་བསྟན་ནས། །རྙེད་པ་དང་། རྙེད་པ་ལ་བརྟེན་ནས་དར་འཛིན་པ་དང་། ང་རུ་འཛིན་པ་ལ་
བརྟན་ནས། རྣམ་པར་ངས་པ་དང་། རྣམ་པར་འདོན་མི་ཟ་བ་ལ་བསྟེན་ནས། འདུན་པའི་འདོ་ཆགས་དང་། འདུན་པའི་འདོད་ཆགས་ལ་བརྟེན་ནས། །ལྷག་པར་ཆགས་པ་དང་།
ལྷག་པར་ཆགས་པ་ལ་བརྟེན་ནས་སེར་སྟེ། སེར་སྣ་ལ་བསྟན་ནས་ཡོངས་སུ་འཛིན་པ་དང་། ཡོངས་སུ་འཛིན་པ་ལ་བརྟེན་ནས་ཡོངས་སུ་བསྲུང་བ་དང་། ཡོངས་སུ་བསང་བ་ལ་

༄༅། །བརྟེན་ནས་སྡུག་བསྔལ་བ་སྟེ། ཡོངས་སུ་བསྲུང་བའི་བཞི་ལས། དབྱིག་པ་ཐོགས་པ་དང་། མཚན་ཆ་ཐོགས་པ་དང་། འཐབ་པ་དང་།
མཚང་འབྲུ་བ་དང་། འགྱེད་པ་དང་། རྩོད་པ་རྣམས་འབྱུང་ངོ་། །དེའི་ཕྱིར་ཕྲ་མ་ལ་སོགས་པ་སྡེག་པ་མི་དགེ་བའི་ཆོས་རྣམ་པ་མང་པོ་འབྱུང་བར་འགྱུར་ཏེ། ཁྱིམ་བདག་སེད་པའི་ཚབ་
ལས་བྱུང་བའི་ཆོས་བཅུ་པོ་དེ་དག་གི། འཇིག་རྟེན་གནས་པ་རབ་ཏུ་གནས་པར་མཐོང་ནས་རྩ་བ་མེད་པ་གནས་མེད་པའི། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཐོབ་པར་བྱའོ་
ཞེས་དོད་པས་ཁྱིམ་ནས་ཁྱིམ་མེད་པར་རབ་ཏུ་བྱུང་ངོ་། །འདི་ལ་ཆོས་ཉིད་ནི་འདི་ཡིན་ཏེ། དེ་ལ་འདི་སྐད་ཅེས་བྱའོ། །སྲེད་པས་མེད་པའི་སེམས་ཅན་རྣམས། འདི་ནས་འདི་
ལ་ནི་ཀུན་ཏུ་ཚོལ། རྙེད་པ་རྙེད་ནས་ང་ཡིར་འཛིན། དེ་ལས་རྣམ་པར་འགྱུར། བྱ་བ་འདི་དག་བྱའོ་ཞེས། འདུན་པའི་འདོད་ཆགས་རབ་ཏུ་འཕལ། ལྷག་པར་ཆག་ཕྱིར་སེར་སྟར་
འགྱུར། སེར་སྣའི་ཉེས་པས་འཇིག་རྟེན་ན། ཀུན་དུ་འཛིན་པ་སྨྲ་བར་འགྱུར། ཡོངས་སུ་འཛིན་པས་ཀུན་ཏུ་བསྲུངས། རྒྱུན་མི་འཆད་པ་འབྱུང་བར་འགྱུར། བྱིས་པ་ཀུན་དུ་བསླད་
བའི་ཕྱིར། དབྱིག་པ་དང་ནི་མཚོན་འདེབས་ཤིང་། སྡིག་པ་ཐམས་ཅད་བྱེད་པས་ན། དེ་ལས་སྡུག་བསྔལ་འཕེལ་བར་འགྱུར། སྲེད་པའི་བཞི་ལས་སྡུག་བསྔལ་ཀུ་ན། ཤིན་དུ་འབྱུང་
བར་མཐོང་བས་ན། རྩ་བ་མེད་ཅིང་གནས་མེད་པའི། བྱང་ཆུབ་དམ་པ་རྟོགས་པར་འདོད། གཞན་ཡང་སྐྱེ་མ་འོ་ཁྱིམ་བདག་འཛིན་རྟེན་གནས་པ་འདི་ནི་ལོག་པའི་ཆོས་བཅུས་ལོགས་པ་ཉིད་

དུ་དེས་པར་མཐོང་སྟེ། བཅུ་གང་ཞེ་ན། འདི་ལྟ་སྟེ། ལོག་པའི་ལྟ་བ་དང་། ལོག་པའི་རྟོག་པ་དང་། ལོག་པའི་ངག་དང་། ལོག་པའི་ལས་ཀྱི་མཐའ་དང་། ལོག་པའི་ཚོ་བ་
དང་། ལོག་པའི་རྩོལ་བ་དང་། ལོག་པའི་དྲན་པ་དང་། ལོག་པའི་ཏིང་ངེ་འཛིན་དང་། ལོག་པའི་རྣམ་པར་གྲོལ་བ་དང་། ལོག་པའི་ཤེས་པ་དང་བཅུ་སྟེ། ཁྱིམ་བདག་འཇིག་
རྟེན་གནས་པ་ནི་ལོག་པའི་ཆོས་བཅུ་པོ་དེ་དག་གི་ལོག་པར་ངེས་པར་མཐོང་ནས། ལོག་པ་ཐམས་ཅད་ལས་ཡང་དག་པར་ཟློག་པའི་ཕྱིར། བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་
པར་རྫོགས་པར་འཚང་བརྒྱ་བར་བྱའོ་ཞེས་དད་པས་ཁྱིམ་ནས་ཁྱིམ་མེད་པར་རབ་ཏུ་བྱུང་ངོ་། །དེ་ནས་བཅོམ་ལྡན་འདས་ཀྱིས་དོན་འདི་ཉིད་རྒྱ་ཆེར་བསྟན་པའི་པའི་ཕྱིར། དེའི་ཚེ་ཚིགས་
སུ་བཅད་པ་འདི་དག་གསུངས་སོ། །གང་དག་ལོག་པའི་ལྟ་ཆགས་དང་། །ལོག་པའི་རྟོགས་པའི་སྤྱོད་ཡུལ་དང་། ལོག་པའི་ཚིག་ཏུ་སྨྲ་བ་དང་། །ལོག་པའི་ལས་མཐར་སྤྱོད་
པ་དང་། །ལོག་པའི་འཚོ་དང་ལོག་པའི་རྩོལ། །ལོག་པའི་དྲན་དང་མཉམ་པར་འཇོག །ལོག་པའི་རྣམ་གྲོལ་རྫོགས་པ་དང་། ལོག་པའི་བཤེས་ལ་གཞོལ་བ་ཡིས། །
ལོག་པར་ངེས་པའི་ཕུང་པོ་ནི། །བྱིས་པ་དེ་ལ་གནས་པ་དག། །ཡང་དག་ཉིད་ལ་དགོད་དོ་ཞེས། །དེ་ཕྱིར་ང་ནི་རབ་ཏུ་བྱུང་། །གཞན་ཡང་སྐྱེ་མ་འོ་ཁྱིམ་བདག་འཇིག་རྟེན་གནས་
པ་འདི་ལམ་ངན་པར་ཞུགས་ཤིང་། མི་དགེ་བ་བཅུའི་ལས་ཀྱི་ལམ་རྣམས་ཀྱིས་ཕལ་ཆེར་ངན་སོང་དུ་གཞོལ་བ། ངན་སོང་དུ་འབབ་པ། ངན་སོང་དུ་འབབ་པར་མཐོང་སྟེ།

༄༅། །བཅུ་གང་ཞེ་ན། འདི་ལྟ་སྟེ། སྲོག་གཅོད་པ་དང་། མ་བྱིན་པར་ལེན་པ་དང་། འདོད་པ་ལ་ལོག་པར་གཡེམ་པ་དང་། བརྫུན་དུ་སྨྲ་བ་དང་།
ཕྲ་མ་ཟེར་བ་དང་། ངག་ཙུབ་པོ་དང་། ཚིག་ཁྱལ་པ་དང་། བརྣབ་སེམས་གནོད་སེམས་དང་། ལོག་པར་ལྟ་བ་དང་བཅུ་སྟེ། ཁྱིམ་བདག་མི་དགེ་བ་བཅུའི་ལས་ཀྱིས་ལམ་ངན་
པར་ཞུགས། འཇིག་རྟེན་གནས་པ་འདི་ལམ་ངན་པར་ཞུགས་ཤིང་། ཕལ་ཆེར་ངན་སོང་དུ་གཞོལ་བ། ངན་སོང་དུ་འབབ་པ། ངན་སོང་དུ་འབབ་པར་མཐོང་ནས། ངན་སོང་
ཐམས་ཅད་ལ་ཡང་དག་པར་ཟླ་བའི་ཕྱིར། བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་འཚང་བརྒྱ་བར་བྱའོ་ཞེས་དད་པས་ཁྱིམ་ནས་ཁྱིམ་མེད་པར་རབ་ཏུ་བྱུང་ངོ་།།
དེ་ནས་བཅོམ་ལྡན་འདས་ཀྱིས་དོན་དེ་ཉིད་རྒྱ་ཆེར་བསྟན་པའི་ཕྱིར། དེའི་ཚེ་ཚིགས་སུ་བཅད་པ་འདི་དག་གསུངས་སོ། །སྲོག་གཅོད་པ་ཡིས་སེམས་ཅན་དང་།། གཞན་གྱི་ནོར་
ལ་འཕྲོག་པ་དང་།། འདོད་པས་ལོག་པར་གཡེམ་པ་དག །སེམས་ཅན་དམྱལ་བར་མྱུར་དུ་འགྲོ། །དབྱེན་ཕྱེད་པ་དང་ཚིག་རྩུབ་དང་། །བརྫུན་དུ་སྨྲ་ཞིང་མི་སྡོམ་པ། །བྱིས་པ་
ཁྱལ་བ་སྨྲ་བ་རྣམས།། སོ་སོ་སྐྱེ་བོ་སླུ་བས་བཅིངས།། གཞན་གྱི་སྤྱོད་ལ་བརྣབ་སེམས་དང་།། གནོད་སེམས་དག་ནི་མང་བ་དང་། མི་མང་ལྟ་བ་ལོག་ཞུགས་པ།།
ངན་འགྲོ་དག་ཏུ་འགྲོ་བར་འགྱུར།། ལུས་ཀྱི་སྡིག་པ་རྣམས་གསུམ་དང་། ངག་གི་སྡིག་པ་རྣམས་བཞི་དང་། ཡིད་ཀྱི་སྡིག་པ་རྣམ་གསུམ་ནི།། སྡིག་བྱེད་པ་དག་རབ{ར}་ཏུ་བྱེད། །

སྡིག་པའི་ལས་རྣམས་བྱས་པས་ན། །དེ་ཕྱིར་ངན་འགྲོ་འགྲོ་བར་འགྱུར། །ཅི་ནས་ངན་འགྲོ་མི་བཏང་བར། །སྐྱབ་པའི་ཕྱིར་ནི་རབ་ཏུ་བྱུང་། །བཞན་ཡང་སྐྱེ་མའོ་ཁྱིམ་བདག་
འཇིན་རྟེན་གནས་པ་འདི་ནི། ཀུན་ནས་ཉོན་མོངས་པ་བཅུ་པོ་དག་གི་ཉོན་མོངས་པ་དང་། ཉེ་བའི་ཉོན་མོངས་པ་དང་། ཀུན་ནས་ཉོན་མོངས་པའི་དྲི་མ་དང་ལྡན་པར་མཐོང་སྟེ།
བཅུ་གང་ཞེ་ན། འདི་ལྟ་སྟེ། སེར་སྣའི་དྲི་མ་ཀུན་ནས་ཉོན་མོངས་པ་དང་། འཆལ་བའི་ཚུལ་ཁྲིམས་ཀྱི་དྲི་མ་ཀུན་ནས་ཉོན་མོངས་པ་དང་། གནོད་སེམས་ཀྱི་དྲི་མ་ཀུན་
ནས་ཉོན་མོངས་པ་དང་། ལེ་ལོའི་དྲི་མ་ཀུན་ནས་ཉོན་མོངས་པ་དང་། གཡེང་བའི་དྲི་མ་ཀུན་ནས་ཉོན་མོངས་པ་དང་། འཆལ་བའི་ཤེས་རབ་ཀྱི་དྲི་མ་ཀུན་ནས་ཉོན་མོངས་
པ་དང་། སྲིད་ཞུ་མེད་པའི་དྲི་མ་ཀུན་ནས་ཉོན་མོངས་པ་དང་། ཐེ་ཚོམ་གྱི་དྲི་མ་ཀུན་ནས་ཉོན་མོངས་པ་དང་། མ་མོས་པའི་དྲི་མ་ཀུན་ནས་ཉོན་མོངས་པ་དང་། མ་
གུས་པའི་དྲི་མ་ཀུན་ནས་ཉོན་མོངས་པ་དང་བཅུ་སྟེ། ཁྱིམ་བདག་འཇིག་རྟེན་གནས་པ་ཀུན་ནས་ཉོན་མོངས་པ་བཅུ་པོ་དེ་དག་གིས། ཀུན་ནས་ཉོན་མོངས་པར་མཐོང་ནས།
ཀུན་ནས་ཉོན་མོངས་པ་མེད་པའི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་བར་བྱའོ་ཞེས་དད་པས་ཁྱིམ་མེད་པར་རབ་ཏུ་
བྱུང་ངོ་། །འདི་ལ་ཆོས་ཉིད་ནི་འདི་ཡིན་ཏེ། དེ་ལ་འདི་སྐད་ཅེས་བྱའོ། །འཇིག་རྟེན་འདི་དག་ཕལ་ཆེར་ནི། ཀུན་ནས་ཉོན་མོངས་བཅུ་ཡིས་གཟིར། འདུས་བྱས་

༄༅། །ཀུན་ནས་ཉོན་མོངས་དགའ། ནམ་ཡང་སྐྱོ་བ་བྱེད་མི་འགྱུར། བྱིས་པ་སོ་སོའི་སྐྱེ་བོ་ཀུན། སེར་སྣའི་དྲི་མས་ཉོན་མོངས་ཏེ།
བསླབ་པ་ཡང་དག་བཟུང་ནས་ཀྱང་། སྡོམ་པ་མེད་ཅིང་ཉམས་པར་སྤྱོད། །བྱིས་པ་བཟོད་ལ་བརྒྱབ་ཀྱིས་ཕྱོགས། བརྩོན་འགྲུས་ཆུང་བ་ལེ་ལོ་ཅན། སེམས་ཀྱང་གནས་
པ་མ་ཡིན་པ། ཤེས་རབ་འཆལ་པ་བླུན་ཞིང་རྨོངས། ཕ་དང་མ་དང་བུ་ཕོ་དང༌། བླ་མ་ལ་ནི་སྲིད་ཞུ་སྤངས། འཇིག་རྟེན་སྣང་མཛད་སངས་རྒྱས་དག །མཐོང་ནས་བློ་ངན་ནེམ་
ནུར་བྱེད། ཟབ་མོ་རྒྱལ་བས་གསུང་པ་ཡི། དམ་པའི་ཆོས་ནི་སྤོང་བར་བྱེད། མུན་པའི་ཕུང་པོས་རབ་ཏུ་ཁེབས། འཕགས་པའི་ཚོགས་ལ་གུས་མི་བྱེད། ཀུན་ནས་
ཉོན་མོངས་འདི་གཟིགས་ནས། འདུས་བྱས་གང་ལ་འང་མི་དགའ་སྟེ། ཉོན་མོངས་མེད་པ་འདུས་མ་བྱས། མྱ་ངན་འདས་པ་ཐོབ་པར་བྱ། གཞན་ཡང་ཀྱེ་མའོ་ཁྱིམ་
བདག་འཇིག་རྟེན་གནས་པ་འདི་ནི་འདི་ལྟ་སྟེ། ཕྲག་དོག་དང་སེར་སྣས་ཀུན་ཏུ་སྦྱོར་བ་དང་ལྡན་པར་ཤེས། ཀྱེ་མའོ་ཁྱིམ་བདག་འཇིག་རྟེན་གནས་པ་འདི་ནི་འདི་ལྟ་སྟེ། མ་རིག་
པ་ཡི་ལིང་ཐོག་གིས་ཁེབས་པར་མཐོང་། ཀྱེ་མའོ་ཁྱིམ་བདག་འཇིག་རྟེན་གནས་པ་འདི་ནི། འདི་ལྟ་སྟེ། གཏི་མུག་གི་འོབས་སུ་ནུབ་པར་མཐོང་། ཀྱེ་མའོ་ཁྱིམ་བདག་
འཇིག་རྟེན་གནས་པ་འདི་ནི་འདི་ལྟ་སྟེ། འདོད་པའི་རླུང་གིས་དེད་པར་མཐོང་། ཀྱེ་མ་འོ་ཁྱིམ་བདག་འཇིག་རྟེན་གནས་པ་འདི་ནི་འདི་ལྟ་སྟེ། འདོད་པའི་ཟུག་རྔུས་བཤིས་སུ་ཟུག་པར་

མཐོང་། སྐྱེ་མའོ་ཁྱིམ་བདག་འཇིག་རྟེན་གནས་པ་འདི་ནི་འདི་ལྟ་སྟེ། ཁྲོ་བ་དང་འཁོན་དུ་འཛིན་པའི་དུ་བས་ཤིན་དུ་བདུགས་པར་མཐོང་། ཀྱེ་མའོ་ཁྱིམ་བདག་འཇིག་རྟེན་གནས་པ་འདི་
ནི་འདི་ལྟ་སྟེ། འདོད་ཆགས་ཀྱིས་མེས་ཀུན་ཏུ་འབར་བར་མཐོང་། ཀྱེ་མའོ་ཁྱིམ་བདག་འཇིག་རྟེན་གནས་པ་འདི་ནི་འདི་ལྟ་སྟེ། ཞེ་སྡང་གི་དུག་གིས་ཀུན་ཏུ་ཁྱེབས་བར་མཐོང་། 
ཀྱེ་མའོ་ཁྱིམ་བདག་འཇིག་རྟེན་གནས་པ་འདི་ནི་འདི་ལྟ་སྟེ། སྒྲིབ་པའི་
ཚེར་མས་བསྐོར་བར་མཐོང་། ཀྱེ་མའོ་ཁྱིམ་བདག་འཇིག་རྟེན་གནས་པ་འདི་ནི་འདི་ལྟ་སྟེ། འཁོར་བའི་འབྲོག་དགོན་པས་བརྩོན་འགྲུས་ཉམས་པར་མཐོང་སྟེ། ཁྱིམ་བདག་
འཇིག་རྟེན་གནས་ཡོངས་སུ་འཁྲོ་བ་བཅུ་པོ་དེ་དག་གིས་ཡོངས་སུ་དཀྲིས་པར་མཐོང་ནས། དད་པས་ཁྱིམ་ནས་ཁྱིམ་མེད་པར་རབ་ཏུ་བྱུང་ངོ་། །དེ་ནས་བཅོམ་ལྡན་འདས་ཀྱིས་དོན་
དེ་ཉིད་རྒྱ་ཆེར་བསྟེན་པའི་ཕྱིར། དེའི་ཚེ་ཚིགས་སུ་བཅད་པ་འདི་གསུངས་སོ། །དགའ་བས་སྐྱེས་བུ་རྣམས་ཀྱི་གཞོན་པ་འཛེམས། །གཟུགས་ཀྱང་རྣམ་པར་འཇིག་ཅིང་གཟུགས་ངན་བྱེད་
དྲན་དང་བློ་དང་དགའ་བ་མེད་པར་བྱེད། །འགྲོ་བ་རྣམས་ནི་འཆི་བའི་སྒོ་མོར་ཁྲིད། །ནད་ནི་སྟོབས་དང་དྲག་ཤུལ་རབ་ཏུ་འཇོམ། །མཐུ་དང་ཕ་རོལ་གནོན་པ་ཐམས་ཅད་འཕྲོག །དབང་པོའི་
གྲོང་དག་མཐའ་དག་འཇོམས་པར་བྱེད། །མགོན་མེད་ཤིན་ཏུ་རྟུལ་བ་ཞེན་པར་འགྱུར། འཆི་བ་སྲིན་མོ་ལྟ་བུར་མི་བཟད་དེ། །རྟག་ཏུ་སྐྱེ་དགུ་རྣམས་ཀྱི་ཕྱི་བཞིན་འབྲང་། སྟོབས་ཀྱི་རབ་ཏུ་

༄༅། །གནས་ནས་འགྲོ་བ་ཡིས། །འཕངས་པའི་ཚེ་ནི་མ་ལུས་ཟད་པར་འཐུང་། །རྒ་བ་དང་ནི་འཆི་བས་སྐྱོ་འགྱུར་ཏེ། །འཇིག་རྟེན་དག་ནི་ནད་
ཀྱིས་གཙེས་རིག་ནས། །མི་དགའ་མི་འཆི་ཞི་ཞིང་བྱེད་བ་ཡི། །ཆོས་རྣམས་ཚོལ་ཕྱིར་དུ་ནི་རབ་ཏུ་བྱུང་། །དེ་གསུམ་གྱི་ནི་འཇིག་རྟེན་རབ་ཚིག་པ། །འགྲོ་བ་དག་ལ་སྐྱབས་
གཞན་མ་མཐོང་ནས། །ང་ནི་སྐྱབས་དང་དཔུང་གཉེན་གྱུར་བྱ་སྟེ། །བདུད་རྩི་འཆར་བ་བ་མི་རྣམས་ཞི་བར་བྱ། སྐྱེ་དགུ་དག་ནི་ལམ་རྣམས་རབ་སྟོར་ཞིང་། །མིག་མེད་མདོངས་
པར་གྱུར་པ་རྨོངས་པར་མཐོང་། །ང་ནི་འཇིག་རྟེན་དག་ལ་མིག་སྦྱིན་ཞིང་། ལམ་རྣམས་བསྟན་པའི་ཕྱིར་ང་ནི་རབ་ཏུ་བྱུང་། །སྒྲིབ་པ་དག་གིས་སྒྲིབས་ཤིང་ཀུན་བསྒྲིབ་ནས། །ཐེ་ཙོམ་
ཀུན་ནས་ལངས་པའི་སེམས་ཅན་དག། །ཐེ་ཙོམ་རབ་ཏུ་གས་ལ་བར་འགྱུར་བ་དང་། ཆོས་རྣམས་བསྟན་ཕྱིར་ང་ནི་རབ་ཏུ་བྱུང་། སེམས་ཅན་འདི་དག་ཕན་ཚུན་མི་མཐུན་ཏེ། །གླགས་
དང་སྐབས་ཚོལ་གནོན་པའི་ཉེས་པ་ཅན། །འབྲས་པ་དག་གིས་སྡུམ་ནི་བྱ་བ་དང་། །འགྲོལ་ཕན་འདོད་ཕྱིར་ནི་ང་ནི་རབ་བྱུང་། །ཕ་དང་མ་དང་སྡུག་པའི་མཆོག་རྣམས་ལ། །ང་རྒྱལ་
དབང་གིས་མི་གུས་སེམས་ཅན་དག །ང་རྒྱལ་རྒྱལ་མཚནརབ་ཏུ་སྙལ་བའི་ཕྱིར། །ཁྱིམ་བདག་དེ་ཕྱིར་ང་ནི་རབ་ཏུ་བྱུང་། །ཆགས་པ་ཡི་ནི་བསྒྲིབས་པའི་སེམས་ཅན་རྣམས། །
རྫས་ཕྱིར་ལྟུང་བར་བྱེད་པ་མཐོང་བ་དང་། །ནོར་བདུན་བརྒྱ་ཆེན་རབ་ཏུ་རྙེད་འགྱུར་ཏེ། །དེས་ནི་སེམས་ཅན་དབུལ་བ་མེད་པར་བྱ། །སེམས་ཅན་འདི་དག་བསྟོད་བྱེད་ཅིང༌། །ལུས་

ནི་གདོན་མི་ཟ་བར་དོར་དགོས་ཀྱང་། །བྱིས་པ་དོན་མེད་བདག་ལུས་གསོ་མཐོང་ནས། །སྲིད་པ་གསུམ་ལས་ང་ནི་རྣམ་པར་ལོག། །ཅི་ལྟར་ཁྱོད་ནི་དོན་མི་ཤེས་པ་བཞིན།
དེ་འདྲ་བས་ནི་འཇིག་རྟེན་གསུམ་པོ་དང་། །འཇིག་རྟེན་དག་ལ་དོན་རྣམས་བསྟན་པའི་ཕྱིར། །ཕན་པར་འདོད་པས་ང་ནི་རབ་ཏུ་བྱུང་། །སེམས་ཅན་དམྱལ་བར་ལྟུང་བའི་སེམས་
ཅན་དག། །མི་ཟད་རྣམ་པ་སྣ་ཚོགས་མཐའ་ཡས་ཀྱི། །སྡུག་བསྔལ་དྲག་པོ་བྱེད་པར་མཐོང་བས་ན། །དེ་དག་ཐར་བར་བྱ་ཕྱིར་དུ་རབ་བྱུང་། །གཅིག་ལ་གཅིག་ནི་གནོད་བྱེད་
སེམས་ཅན་རྣམས། །བྱོལ་སོང་འགྲོ་བ་རྣམ་པར་སྤྱོད་མཐོང་ནས། །སྐྱེ་དགུ་མགོན་མེད་མགོན་ནི་བྱ་བའི་ཕྱིར། །སྙིང་རྗེ་བསམ་པས་ང་ནི་རབ་ཏུ་བྱུང༌། །གཤིན་རྗེ་ཡིས་ནི་བཅོས་
པའི་སེམས་ཅན་རྣམས། །བཀྲིས་སྐོམ་མི་ཟད་སྡུག་བསྔལ་གཟིར་མཐོང་སྟེ། །བྱང་ཆུབ་དམ་པ་ཐོབ་པ་དེ་དག་ལ། །བདུད་རྩི་རོ་མཆོག་ཁ་ཟས་སྦྱིན་པར་བྱ། །མིའི་ཀུན་ཏུ་ཆོལ་
པའི་སྡུག་བསྔལ་དང༌། ལྷ་རྣམས་འཆི་འཕོ་སྡུག་བསྔལ་རིག་ནས་ནི། །འཇིག་རྟེན་གསུམ་ཀུན་སྡུག་བསྔལ་སྡུག་བསྔལ་གྱིས། ཉེན་པར་མཐོང་ནས་ང་ནི་རབ་ཏུ་བྱུང་། ཁྲེལ་
བ་དང་ནི་ངོ་ཚ་མེད་པ་དག །འདོད་པས་རབ་ཏུ་བརྒྱལ་བའི་སེམས་ཅན་རྣམས། མ་དང་སྲིང་མོ་བླ་མའི་ཆུང་མ་ལ། ཉལ་བ་ཁྱོ་དང་ཕག་རྣམས་ཅི་བཞིན་ནོ། །འདོད་པའི་དགའ་
བ་ཡིས་ནི་འདི་དག་མེད། སེམས་ཅན་བུད་མེད་དབང་སོང་འདི་མཐོང་ནས་ཚོང་དཔོན་བུད་མེད་དག་ནི་འདོད་པས། ཁྱིམ་ཡང་སྤངས་ནས་དེ་ནི་རབ་ཏུ་བྱུང་། བུས་པ་རྣམས་ནི་འདོད་

༄༅། །པའི་དགའ་ལ་གནས། ཐམས་ཅད་སྡིག་པ་རྩོན་པའི་དབང་དུ་སོང་། བདུད་རྣམས་ཐམས་ཅད་ལ་ནི་དབང་བྱས་ཏེ། བྱང་ཆུབ་
རིམ་པར་འཚང་རྒྱར་ང་རབ་བྱུང་། ཁྱིམ་ན་གནས་པ་དག་ནི་ཉེན་པ་སྟོང་། འདི་འདྲ་བའི་གནོད་པ་མི་མཐོང་ནས། སུ་རྣམས་ཐམས་ཅད་རྣམ་པར་སྤངས་ནས་ནི། སྐྱེ་བ་ཟད་པར་
བྱ་ཕྱིར་ང་རབ་བྱུང་། དེ་ནས་ཁྱིམ་བདག་ལྔ་བརྒྱ་ཙམ་པོ་དེ་དག་ཀྱེ་མའོ་འདི་ནི་སངས་རྒྱས་ཡིན་ནོ་ཞེས་ངོ་མཚར་ཐོབ་པར་གྱུར་ཏེ། དེ་དག་གིས་སངས་རྒྱས་སོ། །སངས་རྒྱས་སོ་སྙམ་
དུ་རིག་ནས། སྒྲ་སྐད་མགྲིན་གཅིག་ཏུ་བཅོམ་ལྡན་འདས་ལ་ཚིགས་སུ་བཅད་པ་འདི་དག་གསོལ་ཏོ། །ཚོང་དཔོན་འདུས་པ་ལྔ་བརྒྱ་ཙམ་པོ་དག། །དགའ་འཇིགས་རྒྱལ་བའི་
དྲུང་དུ་མཆིས། །འདི་ལ་ཆོས་མཆོག་དམ་པ་བརྒྱ་ཆེ་བ། །དགའ་འཆི་མཐར་ཕྱིན་རབ་ཏུ་བཤད་དུ་གསོལ། །སྲིད་པའི་འགྲོ་བ་ཡོངས་སུ་དག་བསམ་པ་དག །བཅོམ་ལྡན་སྲིད་བྲལ་
འཇིགས་ལས་རྣམ་པར་གྲོལ། །འབྱུང་བ་འཇིག་པར་མཛད་པ་སྐྱབས་མཛད་དེ། སྲིད་པའི་ཁྱིམ་ཞུགས་འགྲོ་བ་མཐར་པར་མཛོད། །དཔའོ་འདོད་ཆགས་བྲལ་ཞིང་རྣམ་པར་
གྲོལ། །རྡུལ་བྲལ་དྲི་མ་མི་མངར་རྣམ་དག་སེམས། །འདུལ་བ་མཁས་པ་ཁ་ལོ་བསྒྱུར་བའི་མཆོག། །བདུད་རྩི་དམ་པའི་ཆོས་ཀྱི་རྒྱུན་ཕྱེ་ཤིང་། སྐྱེས་བུ་དམ་པ་གཟུགས་
རབ་མཆོག་འཛིན་པ། ཁྱོད་འདྲ་སུ་དང་ལྷ་ཡུལ་གང་ན་འང་མེད། མི་མཉམ་མཉམ་པ་དམ་པ་འཇིག་རྟེན་གཙོ། །བདེ་བར་གཤེགས་པ་རབ་མཆོག་ཆོས་གསུངས་ཤིག

སྲིད་གསུམ་དྲི་མ་སྤངས་ཤིང་སྐྱོན་མི་མཐའ། མུན་པ་རབ་རིབ་མི་མངའ་རྣམ་དག་སྤྱན་མུན་དང་བྲལ་ཞིང་གཏི་མུག་དྲ་བ་གསལ། རྡུལ་མི་མངའ་བས་མཚུངས་མེད་ཆོས་རྣམས་གསུངས།
འགྲོ་བ་མགོན་མེད་སྡུག་བསྔལ་གྱུར་པ་རྣམས། སྲིད་པའི་མཚོར་ལྟུང་སྐྱབས་མེད་ཐམས་ཅད་ལ། ཐུགས་རྗེ་རྩེ་བས་བསྐྱེད་དེ་བྱམས་པའི་ཐུགས། རྒྱལ་བུས་མྱུར་དྲོངས་ཕ་རོལ་
དགོད་པར་མཛོད། ང་རྒྱལ་གཏི་མུག་རྒྱགས་པས་རྒལ་དགའ་ཞིང་། ནད་དང་རྩོད་མང་དཔའ་རློང་སྤྱོད་པའི་ཆུར། འགྲོ་བ་ལྷུང་ནས་ཁྱེར་བ་སྐྱབས་མེད་ལ། ཐུགས་རྩེ་བསྐྱེད་ལ་
སྲིད་པའི་རྒྱུ་ལས་གྲོལ། གསེར་གྱི་རི་ལྟར་རྣམ་པར་དག་པའི་སྐུ། ཟིག་བརྗིད་ཉི་མ་བྱེ་བ་བརྒྱ་བས་ལྷག། འཇམ་ཞིང་སྙན་པ་ཚངས་དབངས་མཆོག་མངའ་བ། ཆོས་མཆོག་
བརྗོད་པ་མཛེས་པ་རབ་ཏུ་གསུངས། ཆོས་འདི་ཀུན་ནི་རང་བཞིན་རྣམ་པར་དག །རང་བཞིན་འོད་གསལ་ཡེ་ནས་རྩ་བ་དག །མ་བྱས་བྱེད་དང་ཚོང་བ་པོ་དང་བྲལ། གཞན་ལས་མ་གནས་
རྣམ་དག་ཐམས་ཅད་གཟིགས། སྤྱད་པ་རབ་སྤྱད་གྲགས་པ་མཐའ་ཡས་པ། རང་བྱུང་སྟོབས་བཅུ་མའ་ཞིང་འཇིགས་མེད་པ། མཐའ་ཡས་ཡེ་ཤེས་ནམ་མཁའ་ཐུགས།རབ་
སྦྱིན་དགེ་སྦྱོང་མཆོག་གི་ཆོས་བཤད་གསོལ། དེ་ནས་བཅོམ་ལྡན་འདས་འདི་སྙམ་དུ་གྱུར་ཏེ། སྐྱེ་མ་འོ་ཁྱིམ་བདག་ལྔ་བརྒྱ་ཙམ་པོ་འདི་དག་དགེ་བའི་རྩ་བ་ཡོངས་སུ་སྨིན་གྱིས། ཅི་ནས་ཕྱོགས་
འདི་ཉིད་དུ་ཁྱིམ་པའི་མཚན་མ་སྤངས་ཏེ། རབ་ཏུ་བྱུང་བ་ཐོབ་ནས་ཐམས་ཅད་ཟག་པ་ཟད་པའི་མཐར་བྱེད་པ་དེ་ལྟ་དེ་ལྟ་བུར། ངས་ཆོས་བསྟན་ཏོ་སྙམ་དགོངས་སོ། །དེ་ནས་བཅོམ་

༄༅། །ལྡན་འདས་དེའི་ཚེ་སྟེང་གི་བར་སྣང་ལ་དཀྱིལ་མོ་གྲུངས་བཅས་ཏེ་བཞུགས་སོ། །དེ་ནས་ཁྱིམ་བདག་ལྔ་བརྒྱ་རྩམ་པོ་དེ་དག་བཅོམ་ལྡན་འདས་ལ་
ལྷག་པར་དགའ་བ་དང་། དད་པ་དང་རི་མོ་དང་གུས་པ་ཉེ་བར་བདག་བཞག་གོ །དེ་ནས་བཅོམ་ལྡན་འདས་ཀྱིས། ཁྱིམ་བདག་ལྔ་བརྒྱ་ཙམ་པོ་དེ་དག་ལ་བཀའ་སྩལ་པ། ཁྱིམ་
བདག་ཁྱེད་རྣམས་གཙེ་བ་བཅུ་ལས་ཐར་འདོད་དམ། བཅུ་གང་ཞེ་ན། འདི་ལྟ་སྟེ་སྐྱེ་བས་གཙེ་བ་དང་། རྒ་བས་གཙེ་བ་དང་ན་བས་གཙེ་བ་{ས}་དང་། འཆི་བས་གཙེ་བ་དང་། མྱ་
ངན་གྱི་གཙེ་བ་དང་། སྨྲེ་སྔགས་འདོན་པ་འདོན་པས་གཙེ་བ་དང་། སྡུག་བསྔལ་གྱིས་གཙེ་བ་དང་། ཡིད་མི་བདེ་བས་གཙེ་བ་དང་། འཁྲུགས་པས་གཙེ་བ་དང་། འཁོར་བས་
གཙེ་བ་སྟེ། ཁྱིམ་བདག་ཁྱེད་རྣམས་གཙེ་བ་བཅུ་པོ་འདི་དག་ལ་ཐར་བར་འདོད་དམ། གཞན་ཡང་ཁྱིམ་བདག་ཁྱེད་རྣམས་ཀུན་ནས་མནར་སེམས་ཀྱི་དངོས་པོ་བཅུ་ལས་ཐར་བར་
འདོད་དམ། འདི་ལྟ་སྟེ། བདག་ཉིད་ལ་གནོད་པ་བྱས་ཞེས་སེམས་ལ། ཀུན་ནས་མནར་སེམས་སྐྱེ་བ་དང་། གནོད་སེམས་བྱེད་དོ་ཞེས་སེམས་ལ་མནར་སེམས་སྐྱེ་བ་དང་།
གནོད་པ་བྱེད་པར་འགྱུར་རོ་ཞེས་སེམས་ལ་ཀུན་ནས་མནར་སེམས་སྐྱེ་བ་དང་། བདག་གི་འཛའ་བོ་ལ་གནོད་པ་བྱས་ཞེས་སེམས་ལ་ཀུན་ནས་མནར་སེམས་སྐྱེ་བ་དང་། བདག་གི་མཛའ་
བོ་ལ་གནོད་པ་བྱེད་དོ་ཞེས་སེམས་ལ་ཀུན་ནས་མནར་སེམས་སྐྱེ་བ་དང་། བདག་གི་འཛའོ་ལ་གནོད་པ་བྱེད་པར་འགྱུར་རོ་ཞེས་སེམས་ལ་ཀུན་ནས་མནར་སེམས་སྐྱེ་བ་དང་། བདག་དང་མི་

མཛའ་བའི་དོན་ཞེས་སེམས་ལ་ཀུན་ནས་མནར་སེམས་སྐྱེ་བ་དང་། བདག་དང་མི་མཛའ་བའི་དོན་བྱེད་དོ་ཞེས་སེམས་ལ་ཀུན་ནས་མནར་སེམས་སྐྱེ་བ་དང་། གནོད་པའི་རབ་ཏུ་
སྡང་བ་ཉིད་དང་བཅུ་སྟེ། ཁྱིམ་བདག་ཁྱེད་རྣམས་ཀུན་ནས་མནར་སེམས་ཀྱི་དངོས་པོ་བཅུ་པོ་ལས་ཐར་བར་འདོད་དམ། གཞན་ཡང་ཁྱིམ་བདག་ཁྱེད་རྣམས་ལྟ་བ་སྣ་ཚོགས་
སུ་གྱུར་པ། ལྟ་བ་ངན་པ་ཐིབས་པོ་བཅུ་ལས་ཐར་བར་འདོད་དམ། བཅུ་གང་ཞེ་ན། འདི་ལྟ་སྟེ། བདག་ཏུ་ལྟ་བར་ལྟ་བར་གྱུར་པ་ལྟ་བ་ངན་པ་ཐིབས་པོ་དང་། སེམས་ཅན་
དུ་ལྟ་བར་གྱུར་བ་ལྟ་བ་ངན་པ་ཐིབས་པོ་དང་། སྲོག་ཏུ་ལྟ་བར་གྱུར་པ་ལྟ་བ་ངན་པ་ཐིག་པོ་དང་། གང་ཟག་ཏུ་ལྟ་བར་གྱུར་པ་ལྟ་བ་ངན་པ་ཐིབས་པོ་དང་། ཆད་པར་ལྟ་བར་གྱུར་
པ་ལྟ་བ་ངན་པ་ཐོབས་པོ་དང་། རྟག་པར་ལྟ་བར་གྱུར་པ་ལྟ་བ་ངན་པ་ཐིབས་པོ་དང་། བྱ་བ་བྱེད་པར་ལྟ་{ར་}བར་གྱུར་པ་ངན་པ་ལྟ་བ་ངན་པ་ཐིབས་པོ་དང་། རྒྱུ་མེད་པར་ལྟ་བར་
གྱུར་པ་ལྟ་བ་ངན་པ་ཐིབས་པོ་དང་། མི་ཐུན་པའི་རྒྱུར་ལྟ་{ར་}བར་གྱུར་པའི་ལྟ་བ་ངན་པ་ཐིབས་པོ་དང་། ལོག་པར་ལྟ་བར་གྱུར་པ་ལྟ་བ་ངན་པ་ཐིབས་པོ་སྟེ། ཁྱིམ་བདག་
ཁྱེད་རྣམས་ལྟ་བར་གྱུར་བ་ལྟ་བ་ངན་པ་ཐིབས་པོ་བཅུ་པོ་འདི་དག་ལས་ཐར་བར་འདོད་དམ། གཞན་ཡང་ཁྱིམ་བདག་ཁྱེད་རྣམས་ཟུག་རྔུ་བཅུ་ལས་ཐར་བར་འདོད་དམ། སྲེད་པའི་
ཟུག་རྔུ་དང་། མ་རིག་པའི་ཟུག་རྔུ་དང་། འདོད་པའི་ཟུག་རྔུ་དང་། འདོད་ཆགས་ཀྱི་ཟུག་རྔུ་དང་། ཞེ་སྡང་གི་ཟུག་རྔུ་དང་། གཏི་མུག་གི་ཟུག་རྔུ་དང་། ང་རྒྱལ་གྱི་ཟུག་

༄༅། །རྔུ་དང་། ལྟ་བའི་ཟུག་རྔུ་དང་། འབྱུང་བའི་ཟུག་རྡུ་དང་། འཇིག་པའི་ཟུག་རྡུ་དང་བཅུ་སྟེ། ཁྱིམ་བདག་ཁྱེད་རྣམས་ཟུག་རྔུ་བཅུ་
པོ་འདི་དག་ལས་ཐར་བར་འདོད་དམ། གཞན་ཡང་ཁྱིམ་བདག་ཁྱེད་རྣམ་སྲེད་བའི་རྩ་བ་ལས་བྱུང་བའི་ཆོས་བཅུ་པོ་འདི་དག་ལས་ཐར་བར་འདོད་དམ། བཅུ་གང་ཞེ་ན། འདི་ལྟ་
སྟེ། སྲེག་པ་ལ་སྟེན་ནས་ཀུན་ཏུ་ཚོལ་བ་དང་། ཀུན་ཏུ་ཚོལ་བ་ལ་སྟན་ནས་རྙེད་པ་དང་། རྙེད་པ་ལ་སྟེན་ནས་ང་ཡིར་འཛིན་པ་དང་། ང་ཡིར་འཛིན་པ་ལ་བསྟེན་ནས་རྣམ་པར་ངེས་
པ་དང་། རྣམ་པར་དེས་པ་ལ་རྟེན་ནས་འདུན་པའི་འདོད་ཆགས་དང་། འདུན་པའི་འདོད་ཆགས་ལ་རྟེན་ནས་ལྷག་པར་ཆགས་པ་དང་། ལྷག་པར་ཆགས་པ་ལ་རྟེན་ནས་སེར་སྣ་དང་།
སེར་སྣ་ལ་བསྟན་ནས་ཡོངས་སུ་འཛིན་པ་དང་། ཡོངས་སུ་འཛིན་པ་ལ་བརྟན་ནས་ཡོངས་སུ་བསྲུང་བ་དང་། །ཡོངས་སུ་བསྲུང་བ་ལ་བསྟན་ནས་སྡུག་བསྔལ་བ་དང་བཅུ་སྟེ། ཡོངས་སུ་
སྲུང་བའི་ལས་དབྱུག་པ་ཐོག་པ་དང་། མཚོན་ཆ་ཐོགས་པ་དང་། འཐབ་པ་དང་། ཚངས་འབྲུ་བ་དང་། འགྱེད་པ་དང་། བརྩོད་པ་རྣམས་འབྱུང་ངོ་། །དེའི་ཕྱིར་ཕྲ་མ་ལ་སོགས་
པ་སྡིག་པ་མི་དགེ་བའི་ཆོས་རྣམ་པ་མང་པོ་འབྱུང་བར་འགྱུར་ཏེ། ཁྱིམ་བདག་ཁྱེད་རྣམས་སྲེད་པའི་རྩ་བ་ལས་བྱུང་བའི་ཆོས་བཅུ་པོ་འདི་དག་ལས་ཐར་བར་འདོད་དམ། གཞན་ཡང་
ཁྱིམ་བདག་ཁྱེད་རྣམས་ལོག་པ་ཉིད་བཅུ་ལས་ཐར་བར་འདོད་དམ། བཅུ་གང་ཞེ་ན། འདི་ལྟ་སྟེ། ལོག་པའི་ལྟ་བ་དང་། ལོག་པའི་རྟོག་པ་དང་། ལོག་པའི་ངག་དང་། ལོག་པའི་

ལས་ཀྱི་མཐའ་དང་། ལོག་པའི་མཚོ་བ་དང་། ལོག་པའི་རྩོལ་བ་དང་། ལོག་པའི་དྲན་པ་དང་། ལོག་པའི་ཏིང་ངེ་འཛིན་དང་། ལོག་པའི་རྣམ་པར་གྲོལ་བ་དང་། ལོག་པའི་
ཤེས་པ་སྟེ། ཁྱིམ་བདག་ཁྱེད་རྣམ་ལོག་པ{ར}་ཉིད་བཅུ་པོ་འདི་དག་ལས་ཐར་བར་འདོད་དམ། གཞན་ཡང་ཁྱིམ་བདག་ཁྱེད་རྣམས་མི་དགེ་བའི་ལས་ཀྱི་ལམ་བཅུ་ལས་ཐར་བར་འདོད་
དམ། བཅུ་གང་ཞེ་ན། འདི་ལྟ་སྟེ། སྲོག་གཅོད་པ་དང་། མ་བྱིན་པར་ལེན་པ་དང་། འདོད་པས་ལོག་པར་གཡེན་པ་དང་། བརྫུན་དུ་སྨྲ་བ་དང་། ཕྲ་མ་དང་། ངག་རྩུབ་པོ་དང༌། 
ཚིག་ཁྱལ་པ་དང་། བརྣབ་སེམས་དང་། གནོད་སེམས་དང་། ལོག་པར་ལྟ་བ་སྟེ། ཁྱིམ་བདག་ཁྱེད་རྣམས་མི་དགེ་བའི་ལས་ཀྱི་ལམ་བཅུ་ལས་ཀྱི་ལམ་བཅུ་པོ་འདི། ངག་ལས་
ཐར་བར་འདོད་དམ། གཞན་ཡང་ཁྱིམ་བདག་ཁྱེད་རྣམས་ཀུན་ནས་ཉོན་མོངས་པ་བཅུ་ལས་ཐར་བར་འདོད་དམ། བཅུ་གང་ཞེ་ན། འདི་ལྟ་སྟེ། སེར་སྣའི་དྲི་མས་ཀུན་ནས་ཉོན་
མོངས་པ་དང་། འཆལ་བའི་ཚུལ་ཁྲིམས་ཀྱི་དྲི་མས་ཀུན་ནས་ཉོན་མོངས་པ་དང་། གནོད་སེམས་ཀྱི་དྲི་མས་ཀུན་ནས་ཉོན་མོངས་པ་དང༌། ལེ་ལོའི་དྲི་མས་ཀུན་ནས་ཉོན་མོངས་པ་དང་།
གཡེང་བའི་དྲི་མས་ཀུན་ནས་ཉོན་མོངས་པ་དང་། འཆལ་བའི་ཤེས་རབ་ཀྱི་དྲི་མས་ཀུན་ནས་ཉོན་མོངས་པ་དང་། སྲི་ཞུའི་དྲི་མས་ཀུན་ནས་ཉོན་མོངས་པ་དང་། ཐེ་ཚོམ་
ཀྱི་དྲི་མས་ཀུན་ནས་ཉོན་མོངས་པ་དང་། མ་མོས་པའི་དྲི་མས་ཀུན་ནས་ཉོན་མོངས་པ་དང་། མ་གུས་པའི་དྲི་མས་ཀུན་ནས་ཉོན་མོངས་པ་སྟེ། ཁྱིམ་བདག་ཁྱེད་རྣམས་

༄༅། །ཀུན་ནས་ཉོན་མོངས་པ་བཅུ་པོ་འདི་དག་ལས་ཐར་བར་འདོད་དམ། གཞན་ཡང་ཁྱིམ་བདག་ཁྱེད་རྣམས་འཁོར་བའི་འཇིགས་པ་བཅུ་ལས་ཐར་
བར་འདོད་དམ། བཅུ་གང་ཞེ་ན་འདི་ལྟ་སྟེ། ཕྲག་དོག་དང་། སེར་སྣའི་ཀུན་ཏུ་སྦྱོར་བ་ལས་ཐར་བར་འདོད་དམ། འདི་ལྟ་སྟེ། ཁྱིམ་བདག་ཁྱེད་རྣམས་མ་རིག་པའི་ལིང་
ཐོག་ལས་ཐར་བར་འདོད་དམ། འདི་ལྟ་སྟེ། ཁྱིམ་བདག་ཁྱེད་རྣམས་གཏི་མུག་གི་འོབས་ལས་ཐར་བར་འདོད་དམ། འདི་ལྟ་སྟེ། ཁྱིམ་བདག་ཁྱེད་རྣམས་འདོད་པའི་ཆུ་བོ་
ལས་རྒལ་བར་འདོད་དམ། འདི་ལྟ་སྟེ། ཁྱིམ་བདག་ཁྱེད་རྣམས་ལོག་པའི་ཟུག་རྔུ་ལས་ཐར་བར་འདོད་དམ། འདི་ལྟ་སྟེ། ཁྱིམ་བདག་ཁྱེད་རྣམས་ཁྲོ་བ་དང་། འཁོན་
དུ་འཛིན་པ་ལས་ཐར་བར་འདོད་དམ། འདི་ལྟ་སྟེ། ཁྱིམ་བདག་ཁྱེད་རྣམས་འདོད་ཆགས་ཀྱི་སེམས་ལས་ཐར་བར་འདོད་དམ། འདི་ལྟ་སྟེ། ཁྱིམ་བདག་ཁྱེད་རྣམས་ཞེ་སྡང་
གི་དུག་ལས་ཐར་བར་འདོད་དམ། འདི་ལྟ་སྟེ། ཁྱིམ་བདག་ཁྱེད་རྣམས་སྒྲིབ་པའི་ཚེར་མ་ལས་ཐར་བར་འདོད་དམ། འདི་ལྟ་སྟེ། ཁྱིམ་བདག་ཁྱེད་རྣམས་འཁོར་བའི་འབྲོག་དགོན་
པ་ལས་ཐར་བར་འདོད་དམ། འདི་ལྟ་སྟེ། ཁྱིམ་བདག་ཁྱེད་རྣམས་འཁོར་བའི་འཇིགས་པ་བཅུ་པོ་འདི་དག་ལས་ཐར་བར་འདོད་དམ། དེ་ནས་བཅོམ་ལྡན་འདས་ལ་ཁྱིམ་བདག་
ལྔ་བརྒྱ་ཙམ་པོ་དེ་དག་གི་སྒྲ་སྐད་མགྲིན་གཅིག་དུ་འདི་སྐད་ཅེས་གསོལ་ཏོ། །བཅོམ་ལྡན་འདས་བདག་ཅག་གཙེ་བ་བཅུ་ལས་ཐར་བར་འཚལ་ཏེ། བཅུ་གང་ཞེ་ན།

འདི་ལྟ་སྟེ། སྐྱེ་བས་གཙེ་བ་དང་། དགའ་བས་གཙེ་བ་དང་། ན་བས་གཙེ་བ་དང་། འཆི་བས་གཙེ་བ་དང་། མྱ་ངན་གྱི་གཙེ་བ་དང་། སྨྲེ་སྔགས་འདོན་པས་གཙེ་བ་དང་། སྡུག་
བསྔལ་གྱིས་གཙེ་བ་དང་། ཡིད་མི་བདེ་བས་གཙེ་བ་དང་། འཁྲུག་པས་གཙེ་བ་དང་། འཁོར་བས་གཙེ་བ་དང་བཅོམ་ལྡན་འདས་བདག་ཅག་ཐར་བར་འཚལ་ལོ། །དེ་བཞིན་དུ་འཁོར་བའི་
འབྲོག་དགོན་པའི་བར་དུ། ཆོས་བཅུ་པོ་འདི་དག་ཐམས་ཅད་རྒྱས་པར་བྱའོ། །དེ་ནས་བཅོམ་ལྡན་འདས་ཀྱིས་ཁྱིམ་བདག་ལྔ་བརྒྱ་ཙམ་པོ་དེ་དག་ལ་བཀའ་སྩལ་པ། ཁྱིམ་བདག་
རྣམས། མིག་ནི་ཐར་པར་མི་འདོད་དོ། །དེ་ཅིའི་ཕྱིར་ཞེ་ན། མིག་ནི་བྱེད་པ་མེད་པ་གཡོ་བ་མེད་པ་སྟེ། མིག་ནི་མི་སེམས་ཤིང་། རྣམ་པར་མི་རིག་གོ །དེ་བས་ན་ཁྱིམ་བདག་
རྣམས། མིག་ལ་བདག་མེད་དོ། །ཞེས་གནས་པར་བྱའོ། །ཁྱིམ་བདག་རྣམས། རྣ་བ་དང་། སྣ་དང༌། ལྕེ་དང་། ལུས་དང་། ཡིད་ནི་ཐར་བར་མི་འདོད་དོ། །དེ་ཅིའི་ཕྱིར་ཞེ་ན།
ཡིད་ནི་བྱེད་པ་མེད་པ། གཡོ་བ་མེད་པ་སྟེ། ཡིད་ནི་མི་སེམས་ཤིང་། རྣམ་པར་མི་རིག་གོ། དེ་བས་ན་ཁྱིམ་བདག་རྣམས་ཡིད་ལ་བདག་མེད་དོ་ཞེས་གནས་པར་བྱའོ། །ཁྱིམ་བདག་
རྣམས་གཟུགས་ནི་ཐར་མི་འདོད་དོ། །དེ་ཅིའི་ཕྱིར་ཞེ་ན། གཟུགས་ནི་བྱེད་པ་མེད་པ། གཡོ་བ་མེད་པ་སྟེ། གཟུགས་ནི་སེམས་ཤིང་རྣམ་པར་མི་རིག་གོ །དེ་བས་ན་ཁྱིམ་བདག་
རྣམས་གཟུགས་ནི་ལ་ཡང་བདག་མེད་དོ་ཞེས་གནས་པར་བྱའོ། །ཁྱིམ་བདག་རྣམས་སྒྲ་དང་། དྲི་དང་། རོ་དང་རེག་བྱ་དང་། ཆོས་ནི་ཐར་བར་མི་འདོད་དོ། །དེ་ཅིའི་ཕྱིར་ཞེ་ན། ཆོས་

༄༅། །ཀྱི་བར་དུ་བྱེད་པ་མེད་པ། གཡོ་བ་མེད་པ་སྟེ། ཆོས་ནི་མི་སེམས་ཤིན་ཏུ་རྣམས་བར་མི་རིག་གོ །དེ་བས་ན་ཁྱིམ་བདག་རྣམས་ཆོས་ཀྱི་
བར་དུ་ཡང་དག་མེད་དོ། །ཞེས་གནས་པར་བྱའོ། །ཁྱིམ་བདག་རྣམས། གཟུགས་ཀྱི་ཕུང་པོ་ནི་ཐར་བར་མི་འདོད་དོ། །དེ་ཅིའི་ཕྱིར་ཞེ་ན། གཟུགས་ཀྱི་ཕུང་པོ་ནི་བྱེད་པ་
མེད་པ། གཡོ་བ་མེད་པ་སྟེ། གཟུགས་ཀྱི་ཕུང་པོ་ནི་མི་སེམས་ཤིང་རྣམ་པར་མི་རིག་གོ། དེ་བས་ན། ཁྱིམ་བདག་རྣམས་གཟུགས་ཀྱི་ཕུང་པོ་ལ་ཡང་བདག་མེད་དོ། །
ཞེས་གནས་པར་བྱའོ། །ཁྱིམ་བདག་རྣམས། ཚོང་པའི་ཕུང་པོ་དང་། འདུ་ཤེས་ཀྱི་ཕུང་པོ་དང་། འདུ་བྱེད་ཀྱི་ཕུང་པོ་དང་། རྣམ་པར་ཤེས་པའི་ཕུང་པོ་ནི།
ཐར་བར་མི་འདོད་དོ། །དེ་ཅིའི་ཕྱིར་ཞེ་ན། རྣམ་པར་ཤེས་པའི་ཕུང་པོ་ནི་བྱེད་པ་གཡོ་བ་མེད་སྟེ། རྣམ་པར་ཤེས་པའི་ཕུང་པ་ནི། མི་སེམས་ཤིང་རྣམ་པར་མི་རིག་གོ།
དེ་བས་ན་ཁྱིམ་བདག་རྣམས་རྣམ་པར་ཤེས་པའི་ཕུང་པོ་ལ་ཡང་། བདག་མེད་དོ་ཞེས་གནས་པར་བྱའོ། །ཁྱིམ་བདག་རྣམས་སའི་ཁམས་ནི་ཐར་བར་མི་འདོད་དོ། །དེ་
ཅིའི་ཕྱིར་ཞེ་ན། སའི་ཁམས་ནི་བྱེད་པ་མེད་པ་གཡོ་བ་མེད་པ་སྟེ། སའི་ཁམས་ནི་སེམས་ཤིང་རྣམ་པར་མི་རིག་གོ། དེ་བས་ན་ཁྱིམ་བདག་རྣམས། སའི་ཁམས་ལ་ཡང་
བདག་མེད་དོ། །ཞེས་གནས་པར་བྱའོ། །ཁྱིམས་བདག་རྣམས་ཆུའི་ཁམས་དང་། མེའི་ཁམས་དང་། རླུང་གི་ཁམས་དང་། ནམ་མཁའི་ཁམས་དང་།

རྣམ་པར་ཤེས་པའི་ཁམས་ནི་ཐར་བར་མི་འདོད་དོ། །དེ་ཅིའི་ཕྱིར་ཞེ་ན། རྣམས་པར་ཤེས་པའི་ཁམས་ནི་བྱེད་པ་མེད་པ་གཡོ་བ་མེད་པ་སྟེ། རྣམ་པར་ཤེས་པའི་ཁམས་ནི་མི་
སེམས་ཤིང་རྣམ་པར་མི་རིག་གོ། དེ་བས་ན་ཁྱིམ་བདག་རྣམས་རྣམ་པར་ཤེས་པའི་ཁམས་ཡང་བདག་མེད་དོ་ཞེས་གནས་པར་བྱའོ། །དེ་ལྟར་ཁྱིམ་བདག་རྣམས་ཆོས་
ཐམས་ཅད་ནི་ཡང་དག་པ་མ་ཡིན་པར་ཡོངས་སུ་རྟོགས་པ་ལས་བྱུང་སྟེ། རྐྱེན་ལ་རག་ལས་པ། སྟོབས་མེད་པ་ཉམས་ཆུང་བ། རྐྱེན་རྣམས་ལས་བྱུང་བ། རྐྱེན་རྣམས་ཡོད་
ན། ཆོས་རྣམས་གདགས་པར་འགྱུར་གྱིས། རྐྱེན་མེད་ན་ཆོས་རྣམས་གདགས་པར་མི་འགྱུར་རོ། །ཁྱིམ་བདག་རྣམས་ཆོས་ཐམས་ཅད་ནི་བཏགས་པ་ཙམ་སྟེ། འདི་
ལ་ལམ་ཆད་པ། མྱ་ངན་ལས་འདས་པ་མ་བཏོགས་པར་སྐྱེ་བ་འམ། རྒ་བ་འམ། འཆི་བ་འམ། འཕོ་བ་འམ། འབྱུང་བ་གང་ཡང་མེད་དོ། །དེ་ལྟར་ན་ཁྱིམས་བདག་རྣམས་
ཁྱེད་རྣམ་གྲངས་འདིས་ཆོས་ཐམས་ཅད་ནི། ཡང་དག་པ་མ་ཡིན་པ། ཀུན་བཏགས་པ་ལས་བྱུང་བ། རྐྱེན་ལ་རག་ལས་པ། སྟོབས་མེད་པ། ཉམས་ཆུང་བ། རྐྱེན་
རྣམས་ལས་བྱུང་བ་སྟེ། རྐྱེན་རྣམས་ཡོད་ན་ཆོས་རྣམས་གདགས་པར་འགྱུར་གྱིས། རྐྱེན་མེད་ན་ཆོས་རྣམས་གདགས་པར་མི་འགྱུར་རོ། །ཆོས་ཐམས་ཅད་ནི་བཏགས་
པ་{བ་}ཙམ་སྟེ། འདི་ལ་ལམ་ཆད་པ། མྱ་ངན་ལས་འདས་པ་མ་གཏོགས་པར་སྐྱེ་བ་འམ། རྒ་བ་འམ། འཆི་བ་འམ། འཕོ་བ་འམ། འབྱུང་བ་གང་ཡང་མེད་པར་རིག་པར་བྱའོ།

༄༅། །དེ་ལྟར་ན་ཁྱིམ་བདག་རྣམས་ཡང་དག་པ་མ་ཡིན་པ་ཀུན་རྟོག་པ་ཡོད་ན། ཚུལ་བཞིན་མ་ཡིན་པ་ཡིད་ལ་བྱེད་པ་གདགས་པར་འགྱུར་གྱི། ཡང་དག་པ་མ་
ཡིན་པ་ཀུན་རྟོག་པ་མེད་ན། ཚུལ་བཞིན་མ་ཡིན་པ་ཡིད་ལ་བྱེད་པར་གདགས་པར་མི་འགྱུར་རོ། །ཚུལ་བཞིན་མ་ཡིན་པ་ཡིད་ལ་བྱེད་པ་ཡོད་ན། མ་རིག་པ་གདགས་པར་
འགྱུར་གྱི། ཚུལ་བཞིན་མ་ཡིན་པ་ཡིད་ལ་བྱེད་པ་མེད་ན། མ་རིག་པ་གདགས་པར་མི་འགྱུར་རོ། །མ་རིག་པ་ཡོད་ན་འདུ་བྱེད་རྣམས་གདགས་པར་འགྱུར་གྱི། མ་རིག་པ་
མེད་ན་འདུ་བྱེད་རྣམས་གདགས་པར་མི་འགྱུར་རོ། །འདུ་བྱེད་ཡོད་ན་རྣམ་པར་ཤེས་པ་གདགས་པར་འགྱུར་གྱི། འདུ་བྱེད་མེད་ན་རྣམ་པར་ཤེས་པ་གདགས་པར་མི་འགྱུར་རོ། །
རྣམ{ས}་པར་ཤེས་པ་ཡོད་ན་མིང་དང་གཟུགས་གདགས་པར་འགྱུར་གྱི། རྣམ་པར་ཤེས་པ་མེད་ན་མིང་དང་གཟུགས་གདགས་པར་མི་འགྱུར་རོ། །མིང་དང་གཟུགས་ཡོད་ན་སྐྱེ་མཆེད་དྲུག་
གདགས་པར་མི་འགྱུར་གྱིས། སྐྱེ་མཆེད་དྲུག་ཡོད་ན་རེག་པ་གདགས་པར་འགྱུར་གྱི། སྐྱེ་མཆེད་དྲུག་མེད་ན་རེག་པ་བདགས་པར་མི་འགྱུར་རོ། །རེག་པ་ཡོད་ན་ཚོར་
བ་བདགས་པར་མི་འགྱུར་རོ། །ཚོར་བ་ཡོད་ན་སྲིད་པ་གདགས་པར་མི་འགྱུར་རོ། །སྲིད་པ་ཡོད་ན་ལེན་པ་བདགས་པར་འགྱུར་གྱི། སྲིད་པ་མེད་ན་ལེན་པ་གདགས་པར་མི་
འགྱུར་རོ། །ལེན་པ་ཡོད་ན་སྲིད་པ་གདགས་པར་འགྱུར་གྱིས། ལེན་པ་མེད་ན་སྲིད་པ་གདགས་པར་མི་འགྱུར་རོ། །སྲིད་པ་ཡོད་ན་སྐྱེ་བ་གདགས་པར་འགྱུར་གྱིས། ལེན་པ་མེད་ན་

སྲིད་པ་གདགས་པར་མི་འགྱུར་རོ། །སྲིད་པ་ཡོད་ན་སྐྱེ་བ་གདགས་པར་འགྱུར་གྱིས། སྲིད་པ་ཡོད་ན་སྐྱེ་བ་གདགས་པར་མི་འགྱུར་རོ། །སྐྱེ་བ་ཡོད་ན་རྒ་ཤི་གདགས་པར་འགྱུར་གྱི།
སྐྱེ་བ་མེད་ན་རྒ་ཤི་གདགས་པར་མི་འགྱུར་ཏེ། རྒ་བ་ཞེས་བྱ་བ་གང་ཞེ་ན། རྒས་པ་དང་། གཏུག་པ་དང་། སྤྱི་གཅེར་བ་དང་། སྐྲ་སྐྱ་བ་དང་། གཉེར་མ་མང་བ་དང་། ཚེ་ཉམས་པ་དང་། དབང་པོ་
ཡོངས་སུ་སྨིན་པ་དང་། འདུ་བྱེད་རྣམས་ཀྱི་དངོས་པོ། །རྙིང་པ་སྟེ། དེ་ནི་རྒ་བ་ཞེས་བྱའོ། །འཆི་བ་ཞེས་བྱ་བ་གང་ཞེ་ན། འདི་ལྟ་སྟེ། འཆི་བ་དང་། འཕོ་བ་དང་།
འཆི་བའི་དུས་བྱེད་པ་དང་། ཕུང་པོ་རྣམས་ཞིག་པ་དང་། ལུས་བོར་བ་དང་། རིས་འཐུན་པའི་སྐལ་པ་མཉམ་པ་དང་བྲལ་བ་སྟེ། འདི་ནི་འཆི་བ་ཞེས་བྱའོ། །དེ་ལ་རྒ་བ་འདི་དང་འཆི་
བ་འདི་ནི་རྒ་ཤི་ཞེས་བྱའོ། །དེ་ལྟར་སྐྱེ་བ་ཡོད་ན་རྒ་ཤི་གདགས་པར་འགྱུར་གྱི། སྐྱེ་བ་མེད་ན་རྒ་ཤི་གདགས་པར་མི་འགྱུར་ཏེ། སྐྱེ་བ་ཞེས་བྱ་བ་གང་ཞེ་ན། སྐྱེ་བ་དང་རྫོགས་པར་སྐྱེ་
བ་དང་། འཇུག་པ་དང་། མངོན་པར་འགྲུབ་པ་དང་། ཕུང་པོ་རྣམས་འབྱུང་བ་དང་། སྐྱེ་མཆེད་རྣམས་རབ་ཏུ་ཐོབ་པ་དང་། རིགས་འཐུན་པ་དང་ཕྲད་པ་སྟེ། འདི་ནི་སྐྱེ་བ་ཞེས་བྱའོ། །
སྲིད་པ་ཡོད་ན་སྐྱེ་བ་བདགས་པར་འགྱུར་གྱིས། སྲིད་པ་མེད་ན་སྐྱེ་བ་གདགས་པར་མི་འགྱུར་ཏེ། སྲིད་པ་ཞེས་བྱ་བ་གང་ཞེ་ན། འདི་ལྟ་སྟེ། འདོད་པའི་སྲིད་པ་དང་། གཟུགས་ཀྱི་སྲིད་
པ་དང༌། གཟུགས་མེད་པའི་སྲིད་པ་སྟེ། དེ་ནི་སྲིད་པ་ཞེས་བྱའོ། །ལེན་པ་ཡོད་ན་སྲིད་པ་གདགས་པར་འགྱུར་གྱིས། ལེན་པ་མེད་ན་སྲིད་པ་གདགས་པར་མི་འགྱུར་ཏེ། ལེན་པ་ཞེས་

༄༅། །བྱ་བ་གང་ཞེ་ན། འདོ་པའི་ལེན་པ་དང་། ལྟ་བའི་ལེན་པ་དང་། ཚུལ་ཁྲིམས་དང་། རྟུལ་ཤུགས་ཀྱི་ལེན་པ་དང་། བདག་སྨྲ་བའི་ལེན་པ་སྟེ། 
དེ་ནི་ལེན་པ་ཞེས་བྱའོ། །སྲིད་པ་ཡོད་ན་ལེན་པ་གདགས་པར་འགྱུར་གྱིས། སྲེད་པ་མེད་ན་ལེན་པ་གདགས་པར་མི་འགྱུར་ཏེ། སྲེད་པ་ཞེས་བྱ་བ་གང་ཞེ་ན། འདི་ལྟ་སྟེ། གཟུགས་
ལ་སྲེད་པ་དང་། སྒྲ་ལ་སྲེད་པ་དང་། དྲི་ལ་སྲེད་པ་དང་། རོ་ལ་སྲེད་པ་དང་། རེག་བྱ་ལ་སྲེད་པ་དང་། ཆོས་ལ་སྲེད་པ་སྟེ། དེ་ནི་སྲེད་པ་ཞེས་བྱའོ། །ཚོར་བ་ཡོད་ན་སྲེད་པ་གདགས་
པར་འགྱུར་གྱི། ཚོར་བ་མེད་ན་སྲེད་པ་གདགས་པར་མི་འགྱུར་ཏེ། ཚོར་བ་ཞེས་བྱ་བ་གང་ཞེ་ན། འདི་ལྟ་སྟེ། མིག་གི་འདུས་ཏེ་རེག་པ་ལས་བྱུང་བའི་ཚོར་བ་དང་། རྣ་བའི་འདུས་
ཏེ་རེག་པ་ལས་བྱུང་བའི་ཚོར་བ་དང་། སྣའི་འདུས་ཏེ་རེག་པ་ལས་བྱུང་བའི་ཚོར་བ་དང་། ལྕེའི་འདུས་ཏེ་རེག་པ་ལས་བྱུང་བའི་ཚོར་བ་དང་། ལུས་ཀྱི་འདུས་ཏེ་རེག་པ་ལས་བྱུང་བའི་ཚོར་
བ་དང་། ཡིད་ཀྱི་འདུས་ཏེ་རེག་པ་ལས་བྱུང་བའི་ཚོར་བ་དང་། དེ་ནི་ཚོར་བ་ཞེས་བྱའོ། །རེག་པ་ཡོད་ན་ཚོར་བ་གདགས་པར་འགྱུར་གྱི། རེག་པ་མེད་ན་ཚོར་བ་གདགས་པར་མི་
འགྱུར་ཏེ། རེག་པ་ཞེས་བྱ་བ་གང་ཞེ་ན། འདི་ལྟ་སྟེ། མིག་གི་འདུས་ཏེ་རེག་པ་དང་། རྣ་བ་དང་སྣ་དང་ལྕེ་དང་ལུས་དང་། ཡིད་ཀྱི་འདུས་ཏེ་རེག་པ་སྟེ། དེ་ནི་རེག་པ་ཞེས་བྱའོ། །
སྐྱེ་མཆེད་དྲུག་ཡོད་ན་རེག་པ་གདགས་པར་འགྱུར་གྱི། སྐྱེ་མཆེད་དྲུག་མེད་ན་རེག་པ་གདགས་པར་མི་འགྱུར་ཏེ། སྐྱེ་མཆེད་དྲུག་ཞེས་བྱ་བ་གང་ཞེ་ན། འདི་ལྟ་སྟེ། མིག་གི་སྐྱེ་

མཆེད་དང་། རྣ་བའི་སྐྱེ་མཆེད་དང་། སྣའི་སྐྱེ་མཆེད་དང༌། ལྕེའི་སྐྱེ་མཆེད་དང་། ལུས་ཀྱི་སྐྱེ་མཆེད་དང་། ཡིད་སྐྱེ་མཆེད་དེ། དེ་ནི་སྐྱེ་མཆེད་དྲུག་ཅེས་བྱའོ། །མིང་དང་གཟུགས་
ཡོད་ན་སྐྱེ་མཆེད་དྲུག་གདགས་པར་འགྱུར་གྱིས། མིང་དང་གཟུགས་མེད་ན་སྐྱེ་མཆེད་དྲུག་གདགས་པར་མི་འགྱུར་ཏེ། མིང་དང་གཟུགས་ཞེས་བྱ་བ་གང་ཞེ་ན། འདི་ལྟ་སྟེ། ཚོར་བ་
དང་། འདུ་ཤེས་དང་། སེམས་པ་དང་། རེག་པ་དང་། ཡིད་ལ་བྱེད་པ་དང་། འབྱུང་བ་ཆེན་པོ་བཞི་དང་། འབྱུང་བ་ཆེན་པོ་བཞི་ལ་གནས་པ་ནི་མིང་དང་གཟུགས་ཏེ། དེ་ནི་མིང་
དང་གཟུགས་ཞེས་བྱའོ། །རྣམ་པར་ཤེས་པ་ཡོད་ན་མིང་དང་གཟུགས་གདགས་པར་འགྱུར་གྱིས། རྣམ་པར་ཤེས་པ་མེད་ན་མིང་དང་གཟུགས་གདགས་པར་མི་འགྱུར་ཏེ། རྣམ་པར་ཤེས་པ་
ཞེས་བྱ་བ་གང་ཞེ་ན། མིག་གི་རྣམ་པར་ཤེས་པ་དང་། རྣ་བའི་རྣམ་པར་ཤེས་པ་དང་། སྣའི་རྣམ་པར་ཤེས་པ་དང་། ལྕེའི་རྣམ་པར་ཤེས་པ་དང་། ལུས་ཀྱི་རྣམ་པར་ཤེས་པ་དང་། ཡིད་
ཀྱི་རྣམ་པར་ཤེས་པ་སྟེ། དེ་ནི་རྣམ་པར་ཤེས་པ་ཞེས་བྱའོ། །འདུ་བྱེད་རྣམས་ཡོད་ན་རྣམ་པར་ཤེས་པར་གདགས་པར་འགྱུར་གྱི། འདུ་བྱེད་མེད་ན་རྣམ་པར་ཤེས་པ་བདགས་པར་མི་
འགྱུར་ཏེ། འདུ་བྱེད་རྣམས་ཤེས་བྱ་བ་གང་ཞེ་ན། འདི་ལྟ་སྟེ། གཟུགས་ལ་ཀུན་སེམས་པ་དང་། སྒྲ་ལ་ཀུན་སེམས་པ་དང་། དྲི་ལ་ཀུན་སེམས་པ་དང་། རོ་ལ་ཀུན་སེམས་པ་དང་
རེག་བྱ་ལ་ཀུན་སེམས་པ་དང་། ཆོས་ལ་ཀུན་སེམས་པ་དང་། དེ་དག་ནི་འདུ་བྱེད་རྣམས་ཤེས་བྱའོ། །མ་རིག་པ་ཡོད་ན་འདུ་བྱེད་རྣམས་གདགས་པར་འགྱུར་གྱིས། མ་རིག་པ་མེད་

༄༅། །ན་འདུ་བྱེད་རྣམས་སུ་གདགས་པར་མི་འགྱུར་ཏེ། མ་རིག་པ་ཞེས་བྱ་བ་གང་ཞེ་ན། འདི་ལྟ་སྟེ། སྔོན་གྱི་མཐའ་མི་ཤེས་པ་དང་། ཕྱི་མའི་
མཐའ་མི་ཤེས་པ་དང་། སྔོན་དང་ཕྱི་མའི་མཐའ་མི་ཤེས་པ་དང་། ནང་མི་ཤེས་པ་དང༌། ཕྱི་མི་ཤེས་པ་{པ་}དང་། ནང་དང་ཕྱི་མི་ཤེས་པ་དང་། སྡུག་བསྔལ་མི་ཤེས་པ་དང་།
ཀུན་འབྱུང་མི་ཤེས་པ་དང་། འགོག་པ་མི་ཤེས་པ་དང་། ལམ་མི་ཤེས་པ་སྟེ། དེ་ལྟར་སྐྱེན་མི་ཤེས་པ་དང་། རྟེན་ཅིང་འབྲེལ་བར་འབྱུང་བ་མི་ཤེས་པ་དང་། རྟེན་ཅིང་འབྲེལ་བར་
འབྱུང་བའི་ཆོས་རྣམས་མི་ཤེས་པ་དང་། ནག་པོ་དང་དཀར་པོ་དང་། རྐྱེན་དང་། རྐྱེན་མ་ཡིན་པ་དང་། སྣང་བ་དང་། མི་སྣང་བ་དང་། ཁ་ན་མཐོ་བ་དང་བཅས་པ་དང་། ཁ་ན་མ་
ཐོ་བ་མེད་པ་དང་། བརྟེན་པར་བྱ་བ་དང་། རྟེན་པར་བྱ་བ་ཡིན་པའི་ཆོས་རྣམས་གང་མི་ཤེས་པ་དང་། མི་མཐོང་བ་དང་། མངོན་པར་མི་རྟོག་པ་དང་། ཁོང་དུ་མི་ཆུད་པ་དེ་ནི་མ་རིག་
པ་ཞེས་བྱའོ། །ཚུལ་བཞིན་མ་ཡིན་པ་ཡིད་ལ་བྱེད་པ་ཡོད་ན། མ་རིག་པ་གདགས་པར་འགྱུར་གྱི། ཚུལ་བཞིན་མ་ཡིན་པ་ཡིད་ལ་བྱེད་པ་མེད་ན་མ་རིག་པ་གདགས་པར་མི་འགྱུར་ཏེ།
ཚུལ་བཞིན་མ་ཡིན་པ་{པ་}གང་ཞེས་{ན་}བྱ་ཞེ་ན། འདི་ལྟ་སྟེ། བདག་འདས་པའི་དུས་ན་བྱུང་བ་ཞིག་གམ། བདག་འདས་པའི་དུས་ན་མ་བྱུང་བ་ཞིག་གམ། ཅི་བདག་འདས་པའི་
དུས་ན་བྱུང་བ་ཞིག་ན། བདག་འདས་པའི་དུས་ན་གང་དུ་བྱུང་ཞིག །བདག་མ་འོངས་པའི་དུས་ན་འབྱུང་བར་འགྱུར་རམ། བདག་མ་འོངས་པའི་དུས་ན་འབྱུང་བར་མི་འགྱུར་རམ།

ཅི་བདག་མ་འོངས་པའི་དུས་ན་འབྱུང་བ་ཞིག་ན། བདག་མ་འོངས་པའི་དུས་ན་གང་དུ་འབྱུང་བར་འགྱུར། བདག་མ་འོངས་པའི་དུས་ན་ཅི་འདྲ་བར་འགྱུར་ཞེས་ནང་དུ་བདག་ཅི་བདག་
སུ་ཞིག །ཅི་ཡོད་དམ་ཅི་མེད་དམ་ཅི་བྱུང་ངམ། ཅི་མ་བྱུང་ངམ། ཅི་འགྱུར། གང་དུ་བྱུང་། བདག་ཅིར་གྱུར། གང་དུ་བྱུང་བ་ཞིག་ན། ཅི་བདག་བྱུང་བ་ཞིག་ན། བདག་
གང་དུ་བྱུང་བ་ཞིག། བདག་དེར་བྱུང་བ་ཞིག་གམ་ཞེས། ཐེ་ཚོམ་ཟ་ཞིང་ཡིད་གཉིས་{ག}་སུ་འགྱུར་ཏེ། དེ་དེ་ལྟར་ཚུལ་བཞིན་མ་ཡིན་པ་ཡིད་ལ་བྱ་བས། ལྟ་བར་གྱུར་པ་དྲུག་ལས་
ལྟ་བ་གང་ཡང་རུང་བ་གཅིག་འབྱུང་བར་འགྱུར་ཏེ། བདག་ཡོད་ཅེས་ལྟ་བར་འགྱུར་བ་དང་། བདག་མེད་ཅེས་ལྟ་བར་འགྱུར་བ་དང་། བདག་ལ་བདག་ཡང་དག་པར་རྗེས་སུ་མཐོང་ཞེས་ལྟ་
བར་འགྱུར་བ་དང་། བདག་ལ་བདག་ཡང་དག་པར་རྗེས་སུ་མི་མཐོང་ཞེས་ལྟ་བར་འགྱུར་བ་དང་། དེ་ནི་བདག་སྟེ་དེ་འཇིག་རྟེན་ནོ་ཞེས་ལྟ་བར་འགྱུར་བ་དང་། གལ་ཏེ་རྐྱེན་ལ་རྟེན་ན་འབྱུང་
བ་ནི་རྟག་པར་རྟེན་པ་ཐེར་ཟུག་པ་མི་འགྱུར་བའི་ཆོས་ཅན་ཐེར་ཟུག་པ་ཡང་དག་པར་འདུག་པ་འམ། འདུག་པ་འགྱུར་ཞེས་ལྟ་བར་འགྱུར་བ་དེ་ནི་ཚུལ་བཞིན་མ་ཡིན་པ་ཡིད་ལ་བྱེད་པ་ཞེས་བྱའོ། །
ཡང་དག་པ་མ་ཡིན་པ་ཀུན་རྟོག་ཡོད་ན། ཚུལ་བཞིན་མ་ཡིན་པ་ཡིད་ལ་བྱེད་པ་གདགས་པར་འགྱུར་གྱི། ཡང་དག་པ་མ་ཡིན་པ་ཀུན་རྟོག་པ་མེད་ན་ཚུལ་བཞིན་པ་ཡིད་ལ་བྱེད་པར་གདགས་པར་
མི་འགྱུར་ཏེ། ཡང་དག་པ་མ་ཡིན་པ་ཀུན་རྟོག་པ་གང་ཞེ་ན། འདི་ལྟ་སྟེ། བདག་དང་སེམས་དང་། སྲོག་དང་། སྐྱེས་བུ་དང་། གང་ཟག་དང་། སྐྱེ་བ་པོ་དང་། ཤེད་ལས་སྐྱེས་དང་། ཤེད་བུ་དང་

༄༅། །བྱེད་པ་པོ་དང་། ཚོར་བ་པོ་སྟེ། དེ་ནི་ཡང་དག་པ་མ་ཡིན་པ་ཞེས་བྱའོ། །སོ་སོའི་སྐྱེ་བོ་ཐོས་པ་དང་། མི་ལྡན་པ་རྣམས་བདག་ཅེས་རྟོག་ཅིང་
ཡོངས་སུ་རྟོག་པ་དང་། སེམས་ཅན་དང་། སྲོག་དང་། སྐྱེས་བུ་དང་། ཤེད་ལས་སྐྱེས་དང་། ཤེད་བུ་དང་། བྱེད་པ་པོ་དང་། ཚོར་བ་པོ་ཞེས་རྟོགས་ཅིང་ཡོངས་སུ་རྟོགས་པ་དེ་ནི་ཡང་
དག་མ་ཡིན་པ་ཀུན་ཏུ་རྟོགས་པ་ཞེས་བྱའོ། །དེ་ལྟར་ཡང་དག་པ་མ་ཡིན་པ་ཀུན་རྟོག་པ་ཡོད་ན། ཚུལ་བཞིན་མ་ཡིན་ལ་བྱེད་པ་གདགས་པར་འགྱུར་གྱི། ཡང་དག་པ་མ་ཡིན་
པ་ཀུན་རྟོག་པ་མེད་ན་ཚུལ་བཞིན་མ་ཡིན་པ་ཡིད་ལ་བྱེད་པ་གདགས་པར་མི་འགྱུར་ཏེ། ཚུལ་བཞིན་མ་ཡིན་པ་ཡིད་ལ་བྱེད་པ་ཡོད་ན། མ་རིགས་པ་གདགས་པར་འགྱུར་གྱི
ཚུལ་བཞིན་མ་ཡིན་པ་ཡིད་ལ་བྱེད་པ་མེད་ན་མ་རིག་པར་གདགས་པར་མི་འགྱུར་རོ། །མ་རིག་པ་ཡོད་ན་འདུ་བྱེད་རྣམས་གདགས་པར་འགྱུར་གྱིས། མ་རིག་པ་མེད་ན་འདུ་བྱེད་
རྣམས་སུ་གདགས་པར་མི་འགྱུར་བ་ནས། སྐྱེ་བ་ཡོད་ན་རྒ་ཤི་གདགས་པར་འགྱུར་གྱི། སྐྱེ་བ་མེད་ན་རྒ་ཤི་གདགས་པར་མི་འགྱུར་བའི་བར་དུ་གོང་མ་བཞིན་དུ་སྦྱར་རོ།། །།
།། བམ་པོ་གཉིས་པའོ། །དེ་ལྟར་ན་ཁྱིམ་བདག་རྣམས་ཆོས་ཐམས་ཅད་ནི་ཡང་དག་པ{ར་མ}་
མ་ཡིན་པ་ཀུན་རྟོག་པ་ལས་བྱུང་བ་། རྐྱེན་ལ་རག་ལས་པ། སྟོབས་མེད་པ། རྐྱེན་རྣམས་ལས་འབྱུང་བ་ཡིན་ཏེ། རྐྱེན་མེད་ན་ཆོས་རྣམས་གདགས་པར་མི་འགྱུར་རོ། །ཁྱིམ་བདག་

རྣམས་ཆོས་ཐམས་ཅད་ནི་བཏགས་པ་ཙམ་སྟེ། འདི་ལ་ལམ་མཆད་པ་མྱ་ངན་ལས་འདས་པ་མ་གཏོགས་པར་སྐྱེ་བ་འམ། རྒ་བ་འམ། འཕོ་བ་འམ། འབྱུང་བ་གང་ཡང་
མེད་དོ། །ཁྱིམ་བདག་རྣམས་འདི་ལྟ་སྟེ། དཔེར་ན་ཆུའི་མཚོ་ཆེན་པོ་ལ་ཉ་གནས་པར་འགྱུར་པ། ཁྱིམ་བདག་རྣམས་དེ་ཅི་སྙམ་དུ་སེམས། ཉ་དེ་དག་ཅི་ཞིག་གི་མཐུ་དེ་དག་གི་
གསོལ་པ། བཅོམ་ལྡན་འདས་ཆབ་ཀྱི་མཐུའོ། །བདེ་བར་གཤེགས་པ་ཆབ་ཀྱི་མཐུའོ། །{བ་}དེ་དག་ཁྱིམ་བདག་རྣམས་ཅི་ཆུ་དེ་སེམས་སམ། དེ་དག་གི་གསོལ་པ། བཅོམ་ལྡན་འདས་
དེ་མ་ལགས་སོ། །བདེ་བར་གཤེགས་པ་དེ་མ་ལགས་སོ། །བཀའ་སྩལ་པ། ཁྱིམ་བདག་རྣམས་དེ་ལྟར་སེམས་མེད་པ་ལ་ཅིའི་སྟོབས་ཤིག་ཡོད། །བཅོམ་ལྡན་འདས་སྟོབས་མ་མཆིས་སོ། །
བདེ་བར་གཤེགས་པ་སྟོབས་ཆུང་ངོ་། །བཀའ་སྩལ་པ། ཁྱིམ་བདག་རྣམས་དེ་བཞིན་དུ་ཆོས་ཐམས་ཅད་ནི་ཡང་དག་པ་མ་ཡིན་པ་ཀུན་རྟོག་པ་དག་པ་མ་ཡིན་པ་ཀུན་རྟོག་པ་ལས་
བྱུང་བ། སྟོབས་མེད་པ། ཉམས་ཆུང་བ། རྐྱེན་རྣམས་ལས་བྱུང་བ། རྐྱེན་རྣམས་ཡོད་ན་ཆོས་རྣམས་བདག་པར་འགྱུར་རོ། །ཁྱིམ་བདག་རྣམས་ཆོས་ཐམས་ཅད་ནི་བཏགས་
པ་ཙམ་སྟེ། འདི་ལ་ལམ་ཆད་པ་མྱ་ངན་ལས་འདས་པ་མ་གཏོགས་པར་སྐྱེ་བ་འམ། རྒ་བ་འམ། འཆི་བ་འམ། འཕོ་བ་འམ། འབྱུང་བ་གང་ཡང་མེད་དོ། །ཁྱིམ་བདག་ཁྱེད་རྣམས་
དེ་བས་ན་རྐྱེན་དེ་དག་ལ་ཚུལ་བཞིན་སོ་སོར་རྟོག་ལ། དེའི་ཚེ་ཡིད་བརྟེན་དུ་མི་རུང་བ་དང་། ཡིད་བརྟན་པ་ཡིན་པས་སྐྲགས་པས་གྱིས་ཤིག །སྐྲག་པར་གྱུར་པ་ན་འབྲོས་པར་གྱིས་ཤིག །

༄༅། །ཆོས་གང་ལས་འབྲོས་པའི་ཆོས་དེ་གང་ཞེས་ཚུལ་བཞིན་སོ་སོར་རྟོགས་ཤིང་། ཚུལ་བཞིན་སོ་སོར་རྟོག་པ་དེ་ནི་ཆོས་གང་། ཆོས་དེ་ལས་འབྲོས་
བའི་ཆོས་དེ་རྟོགས་པར་གྱིས་ཤིག། དེ་ཅིའི་ཕྱིར་ཞེ་ན། ཁྱིམ་བདག་རྣམས་རྣམ་པ་ཐམས་ཅད་དུ་མི་དམིགས་སུ་མེད་པའོ། །ཁྱིམ་བདག་རྣམས་རྡུལ་དང་བྲལ་བའི་ཕྱིར་ཆོས་
ཐམས་ཅད་བདག་མེད་པའོ། །ཁྱིམ་བདག་རྣམས་བདག་དང་བྲལ་བའི་ཕྱིར་ཆོས་ཐམས་ཅད་ནི་སེམས་ཅན་མེད་པའོ། །ཁྱིམ་བདག་རྣམས་སྐྱེ་བ་དང་། རྒ་བ་དང་། ན་བ་དང་།
འཆི་བ་དང་། མྱ་ངན་དང་། སྨྲེ་སྔགས་འདོན་པ་དང་། སྡུག་བསྔལ་བ་དང་། ཡིད་མི་བདེ་བ་དང་། འཁྲུག་པ་ལས་ཤིན་དུ་འདས་པའི་ཕྱིར། ཆོས་ཐམས་ཅད་ནི་སྲོག་མེད་པའོ། །
ཁྱིམ་བདག་རྣམས་དུས་གསུམ་ཡང་དག་པར་འཆད་པའི་ཕྱིར། ཆོས་ཐམས་ཅད་ནི་ཟག་པ་མེད་པའོ། །ཁྱིམ་བདག་རྣམས་སྒྲ་དང་སྐད་དང་། དབྱངས་དང་ཚིག་གི་ལམ་ནས་བརྗོད་
དུ་མེད་པའི་ཕྱིར་ཆོས་ཐམས་ཅད་ནི་ཡི་གེ་མེད་པའོ། །ཁྱིམ་བདག་རྣམས་དམིགས་པ་མེད་པའི་ཕྱིར་ཆོས་ཐམས་ཅད་ནི་ཆགས་པ་མེད་པའོ། །ཁྱིམ་བདག་རྣམས་ཉེ་བར་ཞི་བའི་
མཚན་ཉིད་ཕྱིར་ཆོས་ཐམས་ཅད་ནི་ཞི་བའོ། །ཁྱིམ་བདག་རྣམས་ནམ་མཁའི་རང་བཞིན་གྱི་ཕྱིར་ཆོས་ཐམས་ཅད་ནི་ཀུན་དུ་སོང་བའོ། །ཁྱིམ་བདག་རྣམས་ངེས་པར་འབྱུང་བ་མ་
ཡིན་པའི་ཕྱིར་ཆོས་ཐམས་ཅད་སྟོང་པ་ཉིད་ལ་ཡང་དག་པར་གནས་པའོ། །ཁྱིམ་བདག་རྣམས་གནས་པའི་ཕྱིར་ཆོས་ཐམས་ཅད་ནི་མ་གཡོས་པའོ། །ཁྱིམ་བདག་རྣམས་ནི་གནས་ཤིང་།

གཡོ་བ་མེད་པ་དང་ལྡན་པའི་ཕྱིར། ཆོས་ཐམས་ཅད་ནི་ཡང་དག་པའི་མཐའ་ལ་གནས་པའོ། །ཁྱིམ་བདག་རྣམས་དཔའ་ཀློང་དང་བྲལ་བའི་ཕྱིར། ཆོས་ཐམས་ཅད་ནི་བརྗོད་
དུ་མེད་པའོ། །ཁྱིམ་བདག་རྣམས་མཚན་མ་མེད། དབྱིབས་མེད་པ་སྣ་རྒྱུ་བ་དང་བྲལ་བའི་ཕྱིར། །ཆོས་ཐམས་ཅད་ནི་ཁ་དོག་མེད་པའོ། །ཁྱིམ་བདག་རྣམས་ང་ཡིར་འཛིན་པ་
པ་དང་བྲལ་བའི་ཕྱིར་ཆོས་ཐམས་ཅད་ནི་ངའི་བ་མེད་པའོ། །ཁྱིམ་བདག་རྣམས་སེམས་དང་ཡིད་དང་རྣམ་པར་ཤེས་པ་དང་པའི་ཕྱིར། ཆོས་ཐམས་ཅད་ནི་ཤེས་པར་བྱ་བ་མ་ཡིན་པའོ། །
ཁྱིམ་བདག་རྣམས་མིག་གི་ལམ་ལས་ཤིན་དུ་འདས་པ་དང་། རྣ་བ་དང་། སྣ་དང་། ལྕེ་དང་། ལུས་དང་། ཡིད་ལས་ཤིན་དུ་འདས་པའི་ཕྱིར། །ཆོས་ཐམས།
ཅད་ནི་ཀུན་བཞི་མེད་པའོ། །ཁྱིམ་བདག་རྣམས་སྐྱེ་བ་དང་། འཇིག་པ་དང་། གནས་པ་དང་བྲལ་བའི་ཕྱིར་ཆོས་ཐམས་ཅད་ནི་དོར་བ་མེད་པ་སྣན་པ་མེད་པའོ། །ཁྱིམ་
བདག་རྣམས་སེམས་དང་ཡིད་དང་རྣམས་པར་ཤེས་པ་དང་བྲལ་བའི་ཕྱིར། །ཆོས་ཐམས་ཅད་ནི་བྱེད་པ་གཡོ་བ་མེད་པའོ། །ཁྱིམ་བདག་རྣམས་རང་བཞིན་གྱིས་ཉམས་
ཆུང་བའི་ཕྱིར་ཆོས་ཐམས་ཅད་ནི་རྐྱེན་ལས་རག་ལས་པའོ། །ཁྱིམ་བདག་རྣམས་མིག་ནི་འབྱུང་བ་ཆེན་པོ་བཞི་ལས་གྱུར་པ་མི་རྟག་པ། མི་རྟན་པ་དང་། ཐེར་ཟུག་མ་
ཡིན་པ། སྙིང་པོ་མེད་པ། ཉམས་ཆུང་ཞིགས་པ། །ཡུན་ཐུང་བ། ཡིད་རྟེན་དུ་མི་རུང་བ། སྡུག་བསྔལ་བ་ནད་མང་བ། བརྩེ་བ་མང་བ་ཡིན་ཏེ།

༄༅། །ཁྱིམ་བདག་རྣམས་ཀྱིས་མིག་དེ་ལ་གནས་པར་མི་བྱའོ། ། ཁྱིམ་བདག་རྣམས་ཀྱི་མིག་དེ་ལ་གནས་པར་མི་
བྱའོ། །ཁྱིམ་བདག་རྣམས་རྣ{མ}་བ་དང་། སྣ་དང༌། ལྕེ་དང་། ལུས་དང་། ཡིད་ནི་འབྱུང་བ་ཆེན་པོ་བཞི་ལས་གྱུར་པ། མི་རྟག་པ་ཐེར་ཟུག་མ་ཡིན་པ།
ཡིད་བརྟན་དུ་མི་རུང་བ། སྙིང་པོ་མེད་པ། ཞིགས་པ། ནད་ཅན། སྡུག་བསྔལ་བ། ནད་མང་བ། རྩེ་བ་མང་བ་ཡིན་ཏེ། ཁྱིམ་བ་དག་ཁྱེད་རྣམས་ཀྱིས་
ཡིད་དེ་ལ་གནས་པར་མི་བྱའོ། །ཡང་ཁྱིམ་བདག་རྣམས་འདི་ལྟར་བརླབ་བར་བྱ་སྟེ། མིག་འདི་ནི་གཉེར་མི་བཟོད་པ་དབུ་བ་ལྟ་བུའོ། །མིག་འདི་ནི་རིང་དུ་མི་གནས་ཏེ།
ཆུའི་ཆུ་བུར་ལྟ་བུའོ། །མིག་འདི་ནི་ལས་དང་ཉོན་མོངས་པ་དང་། སྲིད་པ་ལས་བྱུང་བ་སྟེ། སྨིག་སྒྱུ་ལྟ་བུའོ། །མིག་འདི་ནི་རང་བཞིན་གྱི་སྙིང་པོ་མེད་དེ་
ཆུ་ཤིང་ལྟ་བུའོ། །མིག་འདི་ནི་ཕྱིན་ཅི་ལོག་ལས་བྱུང་ཏེ། སྒྱུ་མ་ལྟ་བུའོ། །མིག་འདི་ནི་ལོག་པ་དང་ཡང་དག་པ་མ་ཡིན་པ། མཐོང་བ་སྟེ་སྨི་ལམ་ལྟ་
བུའོ། །མིག་འདི་ནི་རྐྱེན་ལ་རག་ལས་པ་སྟེ། བྲག་ཆ་ལྟ་བུའོ། །མིག་འདི་ནི་ལས་ཀྱི་མིག་ཡོར་གྱི་ཀུན་ཏུ་སྣང་བ་སྟེ་མིག་གཡོར་ལྟ་བུའོ། །མིག་འདི་ནི་
སེམས་འཁྲུག་པ་མེད་པར་འགྱུར་བའི་མཚན་ཉིད་དེ་སྤྲིན་ལྟ་བུའོ། །མིག་འདི་ནི་སྐད་ཅིག་ཏུ་འཇིག་པ་དང་ལྡན་ཏེ་གློག་ལྟ་བུའོ། །མིག་འདི་ནི་བདག་པོ་མེད་དེ།

ས་དང་མཚུངས་སོ། །མིག་འདི་ནི་བདག་མེད་དེ་ཆུ་དང་མཚུངས་སོ། །མིག་འདི་ནི་སེམས་ཅན་མེད་དེ་མེ་དང་མཚུངས་སོ། །མིག་འདི་ནི་སྲོག་མེ་དེ་རླུང་དང་མཚུངས་
སོ། །མིག་འདི་ནི་གང་ཟག་མེད་དེ་ནམ་མཁའ་དང་མཚུངས་སོ། །མིག་འདི་ནི་འབྱུང་བ་ཆེན་པོའི་ཀུན་བཞི་སྟེ་ཡང་དག་པ་མ་ཡིན་པའོ། །མིག་འདི་ནི་
བདག་དང་བདག་གི་དང་བྲལ་བ་སྟེ་སྟོང་པའོ། །མིག་འདི་ནི་རྩ་དང་རྩིག་པ་དང་། ཤིང་དང་རྡོ་དང་། མིག་ཡོར་ལྟ་བུ་སྟེ། བེམས་པོ་ལྟ་བུའོ།། 
མིག་འདི་ནི་རླུང་འཁྲུལ་འཁོར་དང་ལྡན་པར་འབྱུང་སྟེ་བྱེད་པ་མེད་པའོ། །མིག་འདི་ནི་བསོད་སྟེ། མི་གཙང་བ་དང་རྣ་བ་བསགས་པའོ། །མིག་འདི་ནི་
གསོབ་སྟེ་གཡོག་པ་ཀུན་ཏུ་མཉེ་བ། གཞིག་པ་རྣམ་པར་ཐོར་བ་འཇིག་པའི་ཆོས་ཅན་ནོ། །མིག་འདི་ནི་རྟག་ཏུ་དགའ་བ་ཟིལ་གྱིས་གནོན་པ་སྟེ། ཁྲོན་
པ་སྙིངས་པ་དང་མཚུངས་སོ། །མིག་འདི་ནི་མཐར་འཆི་བ་སྟེ་མཐར་མི་གནས་པའོ། །ཁྱིམ་བདག་རྣམས་མིག་ཅི་ལྟ་བ་དེ་བཞིན་དུ། རྣ་བ་དང་། སྣ་དང་། ལྕེ་
དང་། ལུས་དང་། ཡིད་ཀྱང་རིག་པར་བྱའོ། །གོང་མ་བཞིན་དུ་སྦྱར་ཏེ། ཆོས་ཐམས་ཅད་ཀྱི་བར་བྱའོ། །ཁྱིམ་བདག་རྣམས་གཞན་ཡང་འདི་
ལྟ་སྟེ། མིག་དང་། རྣ་བ་དང་། སྣ་དང་། ལྕེ་དང་། ལུས་འདི་ནི་བྱིས་པ་སོ་སོའི་སྐྱེ་བོ་ཐམས་ཅད་ཀྱི་འདོད་པ་ཙམ་མོ། །འདི་ལྟ་སྟེ་ཡིད་འདི་ནི་བྱིས་

༄༅། ། པ་སོ་སོའི་སྐྱེ་བོ་ཐམས་ཅད་ཀྱི་འདོད་པ་ཙམ་མོ། ། འདི་ལྟ་སྟེ། གཟུགས་འདི་དང་། འདི་ལྟ་སྟེ། སྒྲ་དང་། དྲི་དང་། རོ་དང་། རེག་བྱ་དང་། 
ཆོས་འདི་ནི་བྱིས་པ་སོ་སོའི་སྐྱེ་བོ་ཐམས་ཅད་ཀྱི་འདོད་པ་ཙམ་མོ། །ཁྱིམ་བདག་རྣམས་གཟུགས་ཀྱི་ཕུང་པོ་འདི་ནི་
བྱིས་པ་སོ་སོའི་སྐྱེ་བོ་ཐམས་ཅད་ཀྱི་འདོད་པ་ཙམ་མོ། །འདི་ལྟ་སྟེ་ཁྱིམ་བདག་རྣམས་ཚོར་བའི་ཕུང་པོ་འདི་ནི་བྱིས་པ་སོ་སོའི་སྐྱེ་བོ་ཐམས་ཅད་ཀྱིས་འདོད་པ་ཙམ་མོ། །
འདི་ལྟ་སྟེ་ཁྱིམ་བདག་རྣམས་འདུ{ས}་ཤེས་ཀྱི་ཕུང་པོ་འདི་ནི་བྱིས་པ་སོ་སོའི་སྐྱེ་བོ་ཐམས་ཅད་ཀྱི་འདོད་པ་ཙམ་མོ། ། འདི་ལྟ་སྟེ་ཁྱིམ་བདག་རྣམས་འདུ་བྱེད་ཀྱི་ཕུང་པོ་འདི་
ནི་བྱིས་པ་སོ་སོའི་སྐྱེ་བོ་ཐམས་ཅད་ཀྱི་འདོད་པ་ཙམ་མོ། །འདི་ལྟ་སྟེ་ཁྱིམ་བདག་རྣམས་རྣམ་པར་ཤེས་པའི་ཕུང་པོ་འདི་ནི་བྱིས་པ་སོ་སོའི་སྐྱེ་བོ་ཐམས་ཅད་ཀྱི་འདོད་
པ་ཙམ་མོ། །འདི་ལྟ་སྟེ་ཁྱིམ་བདག་རྣམས་སའི་ཁམས་འདི་ནི་བྱིས་པ་སོ་སོའི་སྐྱེ་བོ་ཐམས་ཅད་ཀྱི་འདོད་པ་ཙམ་མོ། །འདི་ལྟ་སྟེ་ཁྱིམ་བདག་རྣམས་ཆུའི་ཁམས་
དང་། མེའི་ཁམས་དང༌། རླུང་གི་ཁམས་འདི་ནི་བྱིས་པ་སོ་སོའི་སྐྱེ་བོ་ཐམས་ཅད་ཀྱི་འདོད་པ་ཙམ་མོ། །འདི་ལྟ་སྟེ་ཁྱིམ་བདག་རྣམས་འདུས་བྱས་དང་། འདུས་མ་
བྱས་ཤེས་བྱ{ས}་བའི་ཆོས་འདི་ནི་བྱིས་པ་སོ་སོའི་སྐྱེ་བོ་ཐམས་ཅད་ཀྱི་འདོད་པ་ཙམ་མོ། །དེ་བས་ན་ཁྱིམས་བདག་ཁྱེད་རྣམས་ཀྱི་མི་འདོད་པར་གྱིས་ཤིག །མི་འདོད་

པར་གྱུར་ནས་བུ་ཆུང་མ་རྣམས་ཉེ་བར་མ་ལེན་ཅིག །ནོར་རྣམས་མ་ལེན་ཅིག །དེ་དག་མི་ལེན་ཅིག །དེ་དག་མི་ལེན་པར་གྱུར་ནས་དད་པས་ཁྱིམ་ནས་ཁྱིམ་མེད་པར། །
རབ་ཏུ་བྱུང་བར་གྱིས་ཤིག །དད་པས་ཁྱིམས་ནས་ཁྱིམ་མེད་པར་རབ་ཏུ་བྱུང་ནས་མི་འདོད་པར་གྱིས་ཤིག །ཁྱིམ་བདག་རྣམས་རབ་ཏུ་བྱུང་བའི་མི་འདོད་པ་གང་
ཞེ་ན། གང་སོ་སོ་ཐར་བའི་སྡོམ་པས་བསྡམས་ཤིང་། ཆོ་ག་དད་སྤྱོད་ཡུལ་ཕུན་སུམ་ཚོགས་པ་ཁ་ན་མ་ཐོ་བ་རྡུལ་ཙམ་ལ་ཡང་འཇིག་པར་ལྟ་ཞིང་། བསླབ་
པའི་བཞི་ཡང་དག་པར་བཟུང་ནས་སློབ་ཏེ། ཚུལ་ཁྲིམས་དང་ལྡན་པར་གནས་པའི་ཚུལ་ཁྲིམས་ཀྱི་ཕུང་པོ་དང་ལྡན་པ་ནི། མིག་མི་ལེན། རྣ་བ་མི་ལེན་
སྣ་མི་ལེན། ལྕེ་དང་། ལུས་དང་། ཡིད་མི་ལེན། གཟུགས་མི་ལེན། སྒྲ་དང་། དྲི་དང་། རོ་དང་། རེག་བྱ་དང་། ཆོས་མི་ལེན། གཟུགས་དང་། ཚོར་བ་
དང་། འདུ་ཤེས་དང་། འདུ་བྱེད་དང་། རྣམ་པར་ཤེས་པའི་ཕུང་པོ་མི་ལེན། སའི་ཁམས་མི་ལེན། ཆུའི་ཁམས་མི་ལེན། མེའི་ཁམས་དང་། རླུང་གི་ཁམས་དང་། 
ནམ་མཁའི་ཁམས་དང་། རྣམ་པར་ཤེས་པའི་ཁམས་མི་ལེན་ཏེ། ཁྱིམ་བདག་རྣམས་འདི་ནི་རབ་ཏུ་བྱུང་བ་མི་འདོད་པའོ། །མིག་གི་ཁམས་མི་ལེན་ཏོ། །གོང་
མ་བཞིན་དུ་སྦྱར་ཏེ། ཡིད་ཀྱི་ཁམས་ཀྱི་བར་དུ་མི་ལེན་ཏོ། །གོང་མ་བཞིན་དུ་སྦྱར་ཏེ། གང་མི་ལེན་པ་དེ་ཡོངས་སུ་མི་སྤོང་ངོ་། །ཅི་ཡོངས་སུ་མི་སྤོང་ཞེ་ན། མིག་ཡོངས་སུ་


༄༅། །མི་སྤོང། རྣ་བ་དང་། སྣ་དང་། ལྕེ་དང་། ལུས་དང་། ཡིད་ཡོངས་སུ་མི་སྤོངས། གཟུགས་ཡོངས་སུ་
མི་སྤོང༌། སྒྲ་དང་། དྲི་དང་། རོ་དང་། རེག་བྱ་དང་། ཆོས་ཡོངས་སུ་མི་སྤོང། གཟུགས་ཀྱི་ཕུང་པོ་ཡོངས་སུ་མི་སྤོང། ཚོར་བའི་ཕུང་པོ་ཡོངས་སུ་མི་སྤོང་། འདུས་ཤེས་
ཀྱི་ཕུང་པོ་ཡོངས་སུ་མི་སྤོང་། འདུ་བྱེད་ཀྱི་ཕུང་པོ་ཡོངས་སུ་མི་སྤོང་། རྣམ་པར་ཤེས་པའི་ཕུང་པོ་ཡོངས་སུ་མི་སྤོང་།  སའི་ཁམས་ཡོངས་སུ་མི་སྤོང་། ཆུའི་ཁམས་དང་། མེའི་
ཁམས་དང་། རླུང་གི་ཁམམ་དང་། ནམ་མཁའི་ཁམས་དང་། རྣམ་པར་ཤེས་པའི་ཁམས་ཀྱི་བར་དུ་ཡོངས་སུ་མི་སྤོང་། དེ་ནས་མི་སྤོང་པ་དེ་ཀུན་ནས་ཉོན་མོངས་པར་མི་
འགྱུར་རོ། །ཀུན་ནས་ཉོན་མོངས་པ་མེད་ན་ཡང་བར་འགྱུར་རོ། །དེ་རྣམས་ཡང་བར་གྱུར་པ་དེ་ནི། དེ་མི་སྣང་བར་འགྱུར་རོ། །དེ་ནམ་མི་སྣང་བ་དེ་ནི་གང་ལ་ཡང་ཁོང་
ཁྲོ་བར་མི་བྱའོ། །དེ་ནམ་ཁྲོ་བར་མི་བྱེད་པ་དེ་ནི་བདག་ལ་གནོད་པར་མི་སེམས། གཞན་ལ་གནོད་པར་མི་སེམས། གཉིས་ག་ལ་གནོད་པར་མི་སེམས་ཏེ། དེ་གནོད་
པར་མི་སེམས་པས། ཕུང་པོ་ལྷག་མ་མེད་པའི་མྱ་ངན་ལས་འདས་པའི་དབྱིངས་སུ་ཡོངས་སུ་མྱ་ངན་ལས་འདའ་འོ། །ཁྱིམ་བདག་རྣམས་དེ་ལ་གང་ཡོངས་སུ་མྱ་
ན་ལས་འདས་ཞེ་ན། དེ་ལ་མིག་ཡོངས་སུ་མྱ་ངན་ལས་མི་འདའ། རྣ་བ་དང་། སྣ་དང་། ལྕེ་དང་། ལུས་དང་། ཡིད་ཡོངས་སུ་མྱ་ངན་ལས་

མི་འདའ་མོད་ཀྱི། ཁྱིམ་བདག་རྣམས་གང་མིག་ལ་རྟེན་ནས། ང་ཞེ་འམ། ངའི་ཞེས་ཡང་དག་པར་མ་ཡིན་པ་འཛིན་པ་དེ་དང་། བྲལ་བ་ནི་ཡོངས་སུ་མྱ་ངན་
ལས་མི་འདའ་བའོ། །གང་དང་བྲལ་བ་ཡོངས་སུ། མྱ་ངན་ལས་འདས་པ་ཡིན་ཞེ་ན། འདོད་ཆགས་དང་བྲལ་བ་ནི་ཡོངས་སུ་མྱ་ངན་ལས་འདས་པའོ། །ཞེ་སྡང་
དང་བྲལ་བ་ནི་ཡོངས་སུ་མྱ་ངན་ལས་འདས་པའོ། །གཏི་མུག་དང་བྲལ་བ་ནི་ཡོངས་སུ་མྱ་ངན་ལས་འདས་པའོ། །མི་ཤེས་པ་དང་བྲལ་བ་ནི་ཡོངས་སུ་མྱ་ངན་ལས་འདས་པ་སྟེ། 
ཡང་ཁྱིམ་བདག་རྣམས་མི་ཤེས་པ་ནི། འདས་པ་ལ་མེད་པར་མ་གྱུར། ད་ལྟར་དང་མ་འོངས་པ་ལ། མེད་པར་མ་གྱུར་མོད་གྱི། མི་ཤེས་པ་དང་བྲལ་ནས་ཤེས་པ་སྐྱེས་
སོ། །ཁྱིམ་བདག་རྣམས་དེ་ལ་ཤེས་པ་གང་ཞེ་ན། འདི་ལྟ་སྟེ་ཟད་པ་ཤེས་པའོ། །དེ་ལ་ཟད་པ་ཤེས་པ་གང་ཞེ་ན། ཟད་པ་ཤེས་པ་ནི་འདས་པ་མ་ཡིན། ཟད་
པ་ཤེས་པ་ནི་མ་འོང་པ་མ་ཡིན། ཟད་པ་ཤེས་པ་ནི་ད་ལྟར་བྱུང་བ་མི་ཡིན་མོས་ཀྱིས། ཁྱིམ་བདག་རྣམས་གང་ལ་བརྟེན་ཏེ་མི་ཤེས་པ་དང་བྲལ་ནས། ཤེས་པ་སྐྱེ་བར་
འགྱུར་བ་དེ་ནི་མ་ཤེས་པ་དང་བྲལ་བའི་ཤེས་པའོ། །མིག་ལ་རྟེན་ནས་མི་ཤེས་པ་དང་བྲལ་ཞིང་། ཤེས་པ་སྐྱེས་ཀྱང་། མིག་ནི་ངའི་མ་ཡིན་པ་དེ་ནི་ཡོངས་སུ་
བཟུང་བའོ། །མིག་ཡོངས་སུ་བཟུང་བ་དེ་སྤངས་པའོ། །གང་སྤངས་པ་དེ་གྲོལ་བའོ། །གང་ལ་གྲོལ་ཞེ་ན་བདག་དུ་འཛིན་པ་ལས་གྲོལ། སེམས་ཅན་

༄༅།། དུ་འཛིན་པ་ལས་གྲོལ། སྲོག་ཏུ་འཛིན་པ་དང་། གང་ཟག་ཏུ་འཛིན་པ་དང་། ཆད་པར་
འཛིན་པ་དང་། རྟག་པར་འཛིན་པ་ལས་གྲོལ། འཛིན་པ་ཐམས་ཅད་ལས་གྲོལ། ཡོངས་སུ་རྟོག་པ་ལས་འགྲོལ་ཏེ། དེ་ཡོངས་སུ་མི་རྟོགས་པས། མི་རྟོག་རྣམ་
པར་མི་རྟོག་གོ །ཅི་ལ་མི་རྟོག་ཅེ་ན། ང་དང་ངའི་ཞེས་མི་རྟོག་ཏེ། དེ་རྩོགས་ཤིང་རྩོགས་པར་མི་བྱེད་ལ་སྤོང་ཞིང་མི་ལེན་ཏོ། སྤངས་པས་ཡོངས་སུ་མྱ་ངན་ལས་འདས་
སོ། །གྲོལ་ལོ་བྱུང་ངོ་རབ་ཏུ་རྣམ་པར་གྲོལ་ལོ། །བྲལ་ལོ་གད་ལས་བྱུང་ཞེས་ན། སྡུག་བསྔལ་ཐམས་ཅད་ལས་བྱུང་ངོ་། །ཁྱིམ་བདག་ཁྱེད་རྣམས་འབྱུང་བར་འདོད་
ན། ཆོས་གང་ཡང་བླང་བར་མི་བྱའོ། །དེ་ཅིའི་ཕྱིར་ཞེ་ན། ཁྱིམ་བདག་རྣམས་ལེན་པས་ན་སྲིད་པར་འགྱུར་རོ། །མི་ལེན་པ་སྲིད་པ་མེད་དོ། །དེ་ལ་ཁྱིམ་བདག་
རྣམས་མིག་ཡོངས་སུ་མྱ་ངན་ལས་འདས་པ་མ་ཡིན་ནོ། །གོང་མ་བཞིན་དུ་སྦྱར་ཏེ། རྣ་བ་དང་། སྣ་དང་། ལྕེ་དང་། ལུས་དང་། ཡིད་ཀྱི་བར་དུ་ཡོངས་
སུ་མྱ་ངན་ལས་འདས་པ་མ་ཡིན་པས་ན། རྣམ་པར་ཤེས་པའི་ཁམས་ཀྱི་བར་དུ་ཡོངས་སུ་མྱ་ངན་ལས་འདས་པ{ས}་མ་ཡིན་མོད་ཀྱི། ཁྱིམ་བདག་རྣམས་གང་རྣམ་པར་ཤེས་
པ་བརྟེན་ཏེ། ང་དང་ངའི་ཞེས་ཡང་དག་པར་མ་ཡིན་པར་འཛིན་པ་དེ་དང་བྲལ་བ་དེ་ནི་ཡོངས་སུ་མྱ་ངན་ལས་འདས་པའོ།། གང་དང་བྲལ་ན་ཡོངས་སུ་མྱ་ངན་ལས་འདས་པ

ཡིན་ཞེ་ན། འདོད་ཆགས་དང་བྲལ་བ་ནི་ཡོངས་སུ་མྱ་ངན་ལས་འདས་པའོ། །ཞེ་སྡང་དང་བྲལ་བ་ནི་ཡོངས་སུ་མྱ་ངན་ལས་འདས་པའོ། །གཏི་མུག་དང་བྲལ་བ་ནི་
ཡོངས་སུ་མྱ་ངན་ལས་འདས་པའོ། །མི་ཤེས་པ་དང་བྲལ་བ་ནི་ཡོངས་སུ་མྱ་ངན་ལས་འདས་པ་སྟེ། ཡང་ཁྱིམ་བདག་རྣམས་མི་ཤེས་པ་ནི་འདས་པ་དང་། ད་ལྟ་དང་། མ་
འོངས་པ་ལ་མེད་པར་གྱུར་པ་མ་ཡིན་མོད་ཀྱི། མི་ཤེས་པ་དང་བྲལ་ནས་ཤེས་པ་སྐྱེས་སོ། །ཁྱིམ་བདག་རྣམས་དེ་ལ་ཤེས་པ་ལ་གང་ཞེ་ན། འདི་ལྟ་སྟེ། ཟད་པ་ཤེས་དེ་ལ་ཟད་
པ་ཤེས་པ་གང་ཞེ་ན། ཟད་པ་ཤེས་པ་ནི་འདས་པ་མ་ཡིན། ཟད་པ་ཤེས་པ་མ་འོངས་པ་མ་ཡིན། ཟད་པ་ཤེས་པ་ནི་ད་ལྟར་བྱུང་བ་མ་ཡིན་མོད་ཀྱིས། ཁྱིམ་བདག་རྣམས་མིག་
ལ་རྟེན་ཏེ། མི་ཤེས་པ་དང་བྲལ་ནས་ཤེས་པ་སྐྱེས་པར་གྱུར་པ་དེ་ནི་མི་ཤེས་པ་དང་བྲལ་བའི་ཤེས་པའོ། །མིག་ལ་བརྟེན་ཏེ་མི་ཤེས་པ་དང་བྲལ་ནས། ཤེས་པ་སྐྱེས་ཀྱང་། ཤེས་
པའི་དབྱིངས་ནི་ངའི་བ་མ་ཡིན་ནོ། །གང་ངའི་བ་མ་ཡིན་པ་དེ་ཡོངས་སུ་མ་བཟུངའོ། །གང་ཡོངས་སུ་བཟུང་བ་དེ་སྤངས་པའོ། །གང་སྤངས་པ་དེ་གྲོལ་བའོ། །གང་ལས་
གྲོལ་ཞེ་ན། བདག་ཏུ་འཛིན་པ་ལས་གྲོལ། སེམས་ཅན་དུ་འཛིན་པ་དང་། སྲོག་ཏུ་འཛིན་དང་། གང་ཟག་ཏུ་འཛིན་པ་དང་། ཆད་པར་འཛིན་པ་དང་། རྟག་
པར་འཛིན་པ་ལས་གྲོལ། ཡོངས་སུ་རྟོག་པ་ལས་གྲོལ། དེ་ཡོངས་སུ་མི་རྟོག་གོ །ཡོངས་སུ་མི་རྟོག་གོ །ཡོངས་སུ་མི་རྟོག་པས་མི་རྟོག་རྣམ་པར་མི་རྟོག་གོ། ཅི་

༄༅། །ལ་ཡང་མི་རྟོག་ཅེས་ན། ང་ཞེས་མི་རྟོག་ང་ཡི་ཞེས་མི་རྟོག་སྟེ། དེ་མི་རྩོགས་ཤིང་སྩོག་པ་མེད་པ་མེད་
དོ། །ལེན་པ་མེད་ཅིང་སྤངས་པས་ཡོངས་སུ་མྱ་ངན་ལས་འདས་སོ། ། གྲོལ་ལོ། །བྱུང་ངོ་། །རབ་ཏུ་རྣམ་པར་གྲོལ་ལོ། །བྲལ་ལོ། གང་ལས་བྱུང་
ཞེས་ན། སྡུག་བསྔལ་ཐམས་ཅད་བྱུང་ངོ་། །ཁྱིམ་བདག་ཁྱེད་རྣམས་འབྱུང་བ་འདོད་ན། ཆོས་གང་ཡང་བླང་བར་མི་བྱའོ། །དེ་ཅིའི་སླད་དུ་ཞེ་ན། ཁྱིམ་
བདག་རྣམས་གང་ལེན་པ་བས་ནི་སྲིད་པར་འགྱུར་གྱིས། མི་ལེན་པས་ནི་མ་ཡིན་ནོ། །དེ་བས་ན་བཅོམ་ལྡན་འདས་ཀྱིས་དོན་དེ་ཉིད་རྒྱ་ཆེར་བསྟན་པའི་ཕྱིར། དེའི་ཚེ་ཚིགས་
སུ་བཅད་པ་འདི་དག་གསུངས་སོ། །ལེན་པ་ལས་ནི་འཇིག་སྐྱེས་ཏེ། །དེ་ཕྱིར་ངན་འགྲོར་འགྲོ་བར་འགྱུར། །འཇིགས་བཅས་གནས་ནི་འདི་མཐོང་ནས། །མཁས་
པས་དེ་ནི་མི་ལེན་ཏོ། །ལམ་གང་ཉིད་ལ་བསྒོམ་བྱ་བ། །ཤེས་རབ་ཀྱི་ནི་དེ་ལྟ་སྟེ། །ཤེས་རབ་ཀྱི་ནི་མཐོང་འགྱུར་བས། །རྣམ་པ་གཞན་དུ་མི་འགྱུར་རོ། །
སྐྱེ་མཆེད་ཐམས་ཅད་སྟོང་པ་སྟེ། །སྙིང་པོ་མེད་པ་གཡོ་ཞིང་གཡོག། །སྐྱེ་དགུ་རྣམས་ནི་སྲེད་པ་བསླུས། །དེ་ལ་ཆགས་པར་མི་བྱའོ། །ཆོས་རྣམས་
སྟོང་པར་ངས་མཁྱེན་ཏེ། །ཆོས་རྣམས་སྙིང་པོ་མེད་པར་མཁྱེན། །བདེ་བརྙེས་མྱ་ངན་མི་མཛད་དེ། །ངས་ནི་མི་གཡོ་བདེ་བ་བསྙེས། །གང་གི་འདི་ལྟར་

ཆོས་རྣམས་ཀུན། །སྟོང་པ་ཉིད་དུ་ཤེས་པ་སྟེ། །སྡུག་བསྔལ་དག་ནི་ཀུན་ལས་མཐར། །དེ་ལས་བརྩོད་པ་མེད་པ་ཡིན། །འདོད་པ་འདི་ནི་ཡོངས་སུ་
འཛིན་ཀུན། །བརྩེ་བ་ཐམས་ཅད་ཀྱི་ཡང་བསྐྱེད་པ་ཡིན། །ཡོངས་སུ་འཛིན་པ་དག་ལས་ལེན་པར་གསུངས། །ལེན་པ་དག་ལས་སྲིད་པ་འབྱུང་བར་གསུངས། །སྲིད་པ་
ལས་ནི་རྫོགས་སྐྱེ་སྐྱེ་བ་སྟེ། །དེ་ནི་འཇུག་པ་དག་དང་འགྲུབ་པར་འགྱུར། །སྐྱེས་གནས་ནད་དང་རྒ་དང་འཆི་བ་དང་། མི་འདོད་སྡུག་བསྔལ་ཆེན་པོ་གཞན་དག་གནོན། །
འདོད་པ་མེད་ལ་ལེན་པ་ཡོད་མ་ཡིན། །ལེན་པ་མེད་ན་སྲིད་པར་མི་འགྱུར་ཏེ། །སྲིད་པ་མངོན་པར་འགྲུབ་ལས་འདས་པ་ནི། །སྐྱེ་རྒ་ན་དང་འཆི་བར་མི་འགྱུར་རོ། །དེ་ཕྱིར་ཁྱེད་
ཀུན་གཅིག་དུ་འདུས་འགྱུར་ཏེ། །ཡོངས་སུ་འཛིན་པ་རྣམ་པར་སྤང་བྱོས་ལ། །བུ་དང་ཆུང་མ་དག་ལ་དགའ་སྤོངས་སྟེ། །དགེ་སློང་ཚུལ་འདི་མྱུར་དུ་བླང་བར་བྱོས། །ཤེས་
ཀྱི་ཁྱེད་འདོད་རྙེད་པ་འདོད་མ་བྱེད། །ངན་ངོན་ཙམ་དག་གི་ནི་ཆོས་བྱོས་ལ། །གདོལ་པ་དག་དང་འདྲ་བའི་དམའ་སེམས་ཀྱིས། །གཞན་གྱི་གྲོང་དུ་ཉེ་བར་འགྲོ་བར་བྱ། །ང་ནི་ཚུལ་
ཁྲིམས་ལྡན་ཞེས་བདག་མ་སྙེམས། །འདི་ནི་ཚུལ་ཁྲིམས་ངན་ཅེས་གཞན་མ་བརྙས། །ཚུལ་ཁྲིམས་ཙམ་གྱིས་གཞན་ལ་གང་བརྙས་པ། །སྙས་ཕྱིར་དེ་ནི་ཚུལ་ཁྲིམས་འཆལ་
ཅེས་བྱ། །ཇི་ལྟར་རི་དགས་དག་ནི་རྒྱས་ཟིན་པ། །དེ་དག་ཉིད་དུ་དེ་ཟིན་བསོད་པ་ལྟར། །དེ་བཞིན་བདུད་ཀྱི་ཞགས་པས་ཟིན་པ་དེ། །སྙེམས་པ་དེ་ཉིན་ཀྱི་དེ་བཅོམ་མོ།།

༄༅། །འཕྱང་པའི་བསམ་པ་ཅན་གྱི་གང་ཟག་དག །གཞན་ལ་བརྙས་པས་བདག་ནི་ཉམས་པར་བྱེད། །དེ་
བས་ཚུལ་ཁྲིམས་འཆལ་པ་འང་མི་བརྙས་ན། །ཁྲིམས་ལྡན་ཚངས་པར་སྤྱོད་ལ་སྨོས་ཅི་དགོས། །དྲང་སྲོང་དེས་པའི་རྗེས་སུ་སློབ་པ་དག །རྣམ་པར་གྲོལ་བ་ཞི་བ་
འདི་ཚོལ་ཞིང་། །ལུས་དང་སྲོག་རྣམས་ལ་ཡང་མི་ལྟ་བར། །རྟག་ཏུ་དབེན་པར་དགོན་པར་གནས་པར་བྱ། །གནོད་པའི་རྩ་བ་གཅེར་བུའི་གསང་ཚིག་དང་།
འཇིག་རྟེན་རྒྱང་འཕན་གསང་ཚིག་རྣམས་སྤོངས་ལ། །སྟོང་པ་ཉིད་དང་ལྡན་པར་གང་གསུངས་པ། །ཟབ་མོའི་ཆོས་ལ་དགའ་བ་བསྐྱེད་པར་བྱོས། །ནང་དང་ཕྱི་
རོལ་དག་གི་སྐྱེ་མཆེད་ནི། །བཅུ་གཉིས་པོ་དེ་སེམས་ཀྱི་བརྩ་བར་བཤད། །དེ་དག་ཀུན་ཀྱང་ལས་ཀྱི་རྒྱུ་ལས་བྱུང་། །ལས་ཡུན་སེམས་པས་བཞག་པའོ། །
མིག་དང་གཟུགས་གཉིས་ལ་ནི་རྟེན་བྱས་ནས། །རྐྱེན་རྣམས་ལས་ཀྱང་རྣམ་པར་ཤེས་པ་སྐྱེ། །འདུ་བ་མ་ཚང་པས་ནི་ནུབ་འགྱུར་ཏེ། །ཅི་ལྟར་ཤིང་མེད་མེ་ནི་མི་འབར་
ཞིང་། །དེ་ལྟར་ཆོས་འདི་ཐམས་ཅད་རབ་སྐྱེས་པ། །ཕན་ཚུན་འདུས་པ་ལས་ནི་འབྱུང་བར་འགྱུར། །བྱེད་པ་པོ་དང་ཚོར་བ་མི་དམིགས་ཏེ། །བྱ་བ་དག་ནི་
སྒྱུ་མ་ལྟ་བུར་སྣང་། །ངས་ནི་ནང་དང་ཕྱི་རོལ་ཆོས་རྣམས་ཀུན། །སྟོང་པ་ཉིད་དེ་སྒྱུ་མ་འདྲ་བར་མཁྱེར། །བྱིས་པ་མི་ཤེས་ལོག་པར་འཛིན་པ་དང་། ང་དང་

ངའི་ཞེས་ཀྱང་རྣམ་པར་རྟོག། །མིག་ནི་ནང་ན་ཅུང་ཟད་ཡོད་མ་ཡིན། །ཕྱི་རོལ་དུ་འང་སེམས་ཅན་མི་དམིགས་ཏེ། །མིག་ནི་བདག་མེད་བྱེད་སྲོག་མེད་པ་དེ། །ཆོས་
རྣམས་ཀུན་ཀྱང་དེ་ལྟར་ཤེས་པར་བྱོས། །མིག་ནི་སེམས་ཤིང་གྲོལ་བར་འདོད་མ་ཡིན། །དེ་བཞིན་རྣ་བ་དང་ནི་སྣ་དང་ལྕེ། །ལུས་དང་ཡིད་དང་གཟུགས་དང་བྱེད་མེད་དེ། །
ཆོས་རྣམས་ཐམས་ཅད་དེ་དང་འདྲ་བར་བསྟོས། །ཇི་ལྟར་རྒྱ་མཚོ་དག་གིས་ཆུ་ལས་ནི། །དབུ་བ་རྡོས་པ་ཆེན་པོ་མ་བྱུང་བ། །དེ་ལ་མིག་ལྡན་ཚུགས་ཞིང་དེས་བརྟགས་ན།
དབུ་བ་སྡོས་པ་ཉམ་ཆུང་སྙིང་པོ་མེད། །དེ་བཞིན་ཕུང་པོ་ལྔའི་ངོ་བོ་ཉིད། །དབུ་བ་ལྟ་བུར་ཉམ་ཆུང་གང་ཤེས་པ། །བརྩེ་བ་ཐམས་ཅད་དད་ནི་སྐྱེ་བ་དང་། །རྒ་དང་མྱ་ངན་རྩེ་ལས་
གྲོལ་བར་འགྱུར། །གང་དག་ངའི་བརྟེན་ལ་རབ་བྱུང་ནས། །ཆོས་ཀུན་སྒྱུ་མ་ལྟ་བུང་ཤེས་པ་སྟེ། །ཡུལ་གྱི་བསོད་སྙོམས་འབྲས་བུ་ཡོད་པར་ཟ། །དེ་ནི་ཕྱོགས་བཅུའི་
སངས་རྒྱས་མཆོད་པ་བྱེད། །དེ་ནས་ཁྱིམ་བདག་ལྔ་བརྒྱ་ཙམ་པོས་ཕྱོགས་དེ་ཉིད་ན་གནས་པ་དེ་དག་ཆོས་ཀྱི་མིག་རྡུལ་མེད་ཅིང་དྲི་མ་དང་བྲལ་བ་རྣམ་པར་དག་གོ། །འདི་ལྟ་སྟེ་
དཔེར་ན་གོས་དག་ནག་པོ་དང་བྲལ་མཆོད་དུ་བཅུག་པ་མྱུར་དུ་ཚོན་འཛིན་པ་དེ་བཞིན་དུ། ཁྱིམ་བདག་ལྔ་བརྒྱ་ཙམ་པོས་ཕྱོགས་དེ་ཉིད་ན་གནས་པ་དེ་དག་ཆོས་ཀྱི་མིག་རྡུལ་
མེད་ཅིང་དྲི་མ་དང་བྲལ་བ་རྣམས་པར་དག་གོ། །དེ་ན་བཅོམ་ལྡན་འདས་ཀྱིས་ཁྱིམ་བདག་ལྔ་བརྒྱ་ཙམ་པོ་དེ་དག་ལ་ཆོས་ཀྱི་གཏམ་གྱིས། །ཡང་དག་པར་བསྟན། །ཡང་

༄༅། །དག་པར་བཟེང་བསྟོད། ཡང་དག་པར་རབ་ཏུ་དགའ་བར་བྱས་སོ། །དེ་ལ་བཅོམ་ལྡན་འདས་ཀྱི་ཆོས་
ཀྱི་གཏན་ནི་འདི་ཡིན་ཏེ། ཁྱིམ་བདག་རྣམས་མིག་ཀུན་ཏུ་འབར་ཏེ། ཅེས་ཀུན་ཏུ་འབར་ཞེ་ན། འདོད་ཆག་ཀྱི་མེ་དང་། ཞེ་སྡང་གི་མེ་དང་། གཏི་མུག་གི་མེས་ཀུན་
ཏུ་འབར་རོ། །སྐྱེ་བ་དང་། རྒ་བ་དང་། ན་བ་དང་། འཆི་བ་དང་། མྱ་ངན་དང་། སྨྲེ་སྔགས་འདོན་པ་དང་། སྡུག་བསྔལ་བ་དང་། ཡིད་མི་བདེ་
བ་དང་། འཁྲུག་པས་ཀུན་ཏུ་འབར་ཏེ། བདག་གི་བྱ་བ་སྡུག་བསྔལ་ལོ་ཞེས་བཤད་དོ། །ཁྱིམ་བདག་རྣམས་རྣ་བ་དང་། སྣ་དང་། ལྕེ་དང་། ལུས་དང༌།
ཡིད་ཀྱི་བར་དུ་ཀུན་དུ་འབར་ཏེ། ཅི་ཀུན་ཏུ་འབར་ཞེས་ན། འདོད་ཆགས་ཀྱི་མེ་དང་། ཞེ་སྡང་གི་མེ་དང་། གཏི་མུག་གི་མེ་དང་། སྐྱེ་བ་དང་། རྒ་བ་དང་། ན་
བ་དང་། འཆི་བ་དང་། མྱ་ངན་དང་། སྨྲེ་སྔགས་འདོན་པ་དང་། སྡུག་བསྔལ་བ་དང་། ཡིད་མི་བདེ་བ་དང་། འཁྲུགས་པས་ཀུན་ཏུ་འབར་ཏེ། བདག་
གི་བྱ་བར་སྡུག་བསྔལ་ལོ་ཞེས་བཤད་དོ། ཁྱིམ་བདག་རྣམས་གཟུགས་ཀུན་ཏུ་འབར་སྟེ། ཅི་ཀུན་ཏུ་འབར་ཞེ་ན། འདོད་ཆགས་ཀྱི་མེ་དང་། ཞེ་སྡང་
གི་མེ་དང་། གཏི་མུག་གི་མེས་ཀུན་ཏུ་འབར་རོ། །འདི་ལྟར་སྒྲ་དང་། དྲི་དང་། རོ་དང་། རེ་བྱ་དང་། ཆོས་རྣམས་ཀྱང་གོང་མ་བཞིན་དུ་

སྦྱར་རོ། །ཁྱིམ་བདག་རྣམས་གཟུགས་ཀྱི་ཕུང་པོ་ཀུན་ཏུ་འབར་ཏེ། ཅི་ཀུན་ཏུ་འབར་ཞེ་ན། འདོད་ཆགས་ཀྱིས་མེ་དང་། ཞེ་སྡང་གི་མེ་དང་། གཏི་
མུག་གི་མེས་ཀུན་ཏུ་འབར་རོ། །ཚོར་བའི་ཕུང་པོ་དང་། འདུ་ཤེས་ཀྱི་ཕུང་པོ་དང་། འདུ་བྱེད་ཀྱི་ཕུང་པོ་དང་། རྣམ་པར་ཤེས་པའི་ཕུང་པོ་ཡང་དེ་བཞིན་ནོ། །
ཁྱིམ་བདག་རྣམས་སའི་ཁམས་ཀུན་ཏུ་འབར་ཏེ། ཅིས་ཀུན་ཏུ་འབར་ཞེ་ན། འདོད་ཆགས་ཀྱི་མེ་དང་། ཞེ་སྡང་གི་མེ་དང་། གཏི་མུག་གི་མེས་ཀུན་ཏུ་འབར་རོ། །
ཁྱིམ་བདག་རྣམས་ཆུའི་ཁམས་དང་། མེའི་ཁམས་དང་། རླུག་གི་ཁམས་དང་། ནམ་མཁའི་ཁམས་ཀུན་ཏུ་འབར་ཏེ། ཅི་ཀུན་ཏུ་འབར་ཞེ་ན། འདོད་ཆགས་ཀྱི་མེ་དང་
ཞེ་སྡང་གི་མེ་དང་། གཏི་མུག་གིས་མེས་ཀུན་ཏུ་འབར་རོ། །སྐྱེ་བ་དང་། རྒ་བ་དང་། ན་བ་དང་། འཆི་བ་དང༌། མྱ་ངན་དང་། སྨྲེ་སྔགས་འདོན་པ་དང་། སྡུག་
བསྔལ་བ་དང་། ཡིད་མི་བདེ་བ་དང་། འཁྲུག་པས་ཀུན་ཏུ་འབར་ཏེ། བདག་གིར་བྱ་བ་སྡུག་བསྔལ་ལོ་ཞེས་བཤད་དོ། །དེ་བས་ན་ཁྱིམ་བདག་རྣམས་མིག་བླང་བར་མི་
བྱའོ། །ཞེས་ཁྱིམ་བདག་རྣམས་དེ་ལྟར་བསླབ་པར་བྱའོ། །དེ་བཞིན་དུ་ཁྱིམ་བདག་རྣམས་རྣ་བ་དང་། སྣ་དང་། ལྕེ་དང་། ལུས་དང་། ཡིད་བླང་བར་མི་བྱའོ།
དེ་བས་ན་ཁྱིམ་བདག་རྣམས་གཟུགས་བླང་བར་མི་བྱ། སྒྲ་དང་། དྲི་དང་། རོ་དང་། རེ་བྱ་དང་། ཆོས་བླང་བར་མི་བྱའོ་ཞེས་དེ་ལྟར་བསླབ་པར་བྱའོ། །ཁྱིམ་

༄༅། །བདག་རྣམས་གཟུགས་ཀྱི་ཕུང་པོ་བླང་བར་མི་བྱའོ། །ཚོར་བའི་ཕུང་པོ་དང་། འདུ་ཤེས་ཀྱི་ཕུང་པོ་དང་།
འདུ་བྱེད་ཀྱི་ཕུང་པོ་དང་། རྣམ་པར་ཤེས་པའི་ཕུང་པོ་བླང་བར་མི་བྱའོ་ཞེས་དེ་ལྟར་བསླབ་པར་བྱའོ། །དེ་བས་ན་ཁྱིམ་བདག་རྣམས་སའི་ཁམས་བླང་བར་མི་བྱ། ཆུའི་
ཁམས་དང་། མེའི་ཁམས་དང་། རླུང་གི་ཁམས་དང་། ནམ་མཁའི་ཁམས་བླངས་བར་མི་བྱའོ་ཞེས་དེ་ལྟར་བསླབ་པར་མི་བྱའོ། །དེ་བས་ན་ཁྱིམ་བདག་རྣམས་
རྣམ་པར་ཤེས་པའི་ཁམས་བླང་བར་མི་བྱའོ། །ཞེས་དེ་ལྟར་བསླབ་པར་བྱའོ། །དེ་བས་ན་ཁྱིམ་བདག་རྣམས་འཇིག་རྟེན་འདི་བླང་བར་མི་བྱ། འཇིག་རྟེན་ཕ་
རོལ་བླང་བར་མི་བྱའོ། །ཞེས་ཁྱིམ་བདག་རྣམས་དེ་ལྟར་བསླབ་པར་བྱའོ། །ཁྱིམ་བདག་ཁྱེད་རྣམས་ནམ་མིག་མི་ལེན་ཅིང་། རྣ{མ}་བ་དང་། སྣ་དང་། ལྕེ་དང་།
ལུས་དང་། ཡིད་མི་ལེན་པ་དེ་ན། ཁྱེད་རྣམས་མི་གནས། ཡིད་ཀྱི་བར་ལ་མི་གནས་པར་འགྱུར་རོ། །ཁྱིམ་བདག་ཁྱེད་རྣམས་གཟུགས་མི་ལེན་ཅིང༌། སྒྲ་དང་།
དྲི་དང་། རོ་དང་། རེག་བྱ་དང་། ཆོས་རྣམས་མི་ལེན་པ་དེ་ན། ཁྱེད་རྣམས་ཆོས་ཐམས་ཅད་ལ་མི་གནས་པར་འགྱུར་རོ། །ཁྱིམ་བདག་ཁྱེད་རྣམས་ནམ་གཟུགས་ཀྱི་
ཕུང་པོ་མི་ལེན་ཅིང་། ཚོར་བའི་ཕུང་པོ་དང་། འདུ་ཤེས་ཀྱི་ཕུང་པོ་དང་། འདུ་བྱེད་ཀྱི་ཕུང་པོ་མི་ལེན་པ་དེ་ན། ཁྱེད་རྣམས་ཕུང་པོ་རྣམས་ལ་མི་གནས་པར་འགྱུར་རོ། །

ཁྱིམ་བདག་ཁྱེད་རྣམས་ནམ་རྣམ་པར་ཤེས་པའི་ཕུང་པོ་མི་ལེན་པ་དེ་ན། ཁྱེད་རྣམས་རྣམ་པར་ཤེས་པའི་ཕུང་པོ་ལ་མི་གནས་པར་འགྱུར་རོ། །ཁྱིམ་བདག་ཁྱེད་རྣམས་ནམ་སའི་
ཁམས་མི་ལེན་ཅིང་། ཆུའི་ཁམས་དང་། མེའི་ཁམས་དང༌། རླུང་གི་ཁམས་དང་། ནམ་མཁའི་ཁམས་མི་ལེན་པ་དེ་ན། ཁྱེད་རྣམས་ཁམས་ལ་མི་གནས་པར་འགྱུར་རོ། །
ཁྱིམ་བདག་རྣམས་རྣམ་པར་ཤེས་པའི་ཁམས་མི་ལེན་པ་དེ་ན། ཁྱེད་རྣམས་རྣམ་པར་ཤེས་པའི་ཁམས་ལ་མི་གནས་པར་འགྱུར་རོ། །ཁྱིམ་བདག་ཁྱེད་རྣམས་
ནམ་འཇིག་རྟེན་འདི་མི་ལེན་ཅིང་། འཇིག་རྟེན་ཕ་རོལ་མི་ལེན་པ་དེ་ན། ཁྱིམ་བདག་འཇིག་རྟེན་ཐམས་ཅད་ལ་མི་གནས་པར་འགྱུར་རོ། །ཁྱིམ་བདག་རྣམས་ནམ་ཆོས་
ཐམས་ཅད་མི་ལེན་པ་དེ་ན། ཁྱེད་རྣམས་ཆོས་ཐམས་ཅད་ལ་མི་གནས་པར་འགྱུར་རོ། །ཁྱིམ་བདག་ཁྱེད་རྣམས་ཆོས་ཐམས་ཅད་ལ་མི་གནས་པ་དེ་ན་ཁྱེད་རྣམས་མ་འབྱུང་
མི་འཇིག་གོ། ཁྱེད་རྣམས་ནམ་མི་འབྱུང་མི་འཇིག་པ་དེ་ན། ཁྱེད་རྣམས་སྐྱེ་བ་དང་། རྒ་བ་དང་། ན་བ་དང་། འཆི་བ་དང་། མྱ་ངན་དང་། སྨྲེ་སྔགས་འདོན་མ་
དང་། སྡུག་བསྔལ་དང་། ཡིད་མི་བདེ་བ་དང་། འཁྲུགས་པ་རྣམས་ལས་ཡོངས་སུ་ཐར་བར་འགྱུར་ཏེ། སྡུག་བསྔལ་ལས་ཡོངས་སུ་ཐར་བར་འགྱུར་རོ་ཞེས་བཤད་དོ། །
དེ་ནས་བཅོམ་ལྡན་འདས་ཀྱིས་དོན་དེ་ཉིད་རྒྱ་ཆེར་བསྟན་པའི་ཕྱིར། དེའི་ཚེ་ཚིགས་སུ་བཅུད་པ་འདི་དག་གསུངས་སོ། །སྐྱེ་བ་དང་ནི་འཆི་བ་ཡིས། འཇིག་རྟེན་འདི་ཀུན་

༄༅། །ཀུན་ནས་འབར། །བྱིས་པ་སྐྱེབས་མེད་བརྩེ་བ་སྟེ། །དེ་དག་འཕགས་པའི་ལམ་ལས་ཉམ། །རྒྱ་ལམ་འཇིག་
རྟེན་སྣང་མཛད་པ། །དེ་བཞིན་གཤེགས་པ་འབྱུང་བར་འགྱུར། །དལ་བ་ཆུད་ཟོས་མ་བྱེད་པར། །བརྩོན་འགྲུས་བསྟན་པར་རྩོམ་བྱོས་ཤིག། །གང་ལ་གནས་
ཏེ་རྣམ་སྒོམ་པ། །ཤེས་རབ་ཀྱི་དེ་ཡང་ལྟོས་ཤེས་རབ་ཀྱིས་ནི་དེ་མཐོང་སྟེ། །རྣམ་པ་གཞན་དུ་མི་འགྱུར་རོ། །གང་ལ་གནས་ཏེ་སེམས་བསྒོམ་པ། །ཐམས་ཅད་སྟོང་
པ་ཤེས་པར་བྱ། །ཆོས་རྣམས་སྟོང་པར་རིག་ནས་ནི། །བྱང་ཆུབ་ཉིད་ཀྱང་སྟོང་པ་ཡིན། །འདོད་ཆགས་ཞེས་སྡང་དེ་བཞིན་གཏི་མུག་དང་། །མེ་གསུམ་དེ་དག་ཤིན་
དུ་མི་བཟད་པ། །དེས་ནི་འཇིག་རྟེན་འདི་ཀུན་རབ་འབར་ཡང་། །བྱིས་པ་རིང་ནས་གཉིད་ལོག་ཁོང་མི་ཆུད། །སྐྱེ་དང་རྒ་དང་འཆི་བ་དང་། །སྨྲེ་སྔགས་འདོན་པ་
སྡུག་བསྔལ་ཡིད་མི་བདེ། །འཇིག་རྟེན་འདི་དག་གཙེས་པར་རིག་ནས་ནི། །ཆོས་རྣམས་ལ་གནས་པར་མ་བྱེད་ཅིག །དེ་ནས་བཅོམ་ལྡན་འདས་ལ་ཁྱིམ་བདག་
ལྔ་བརྒྱ་ཙམ་པོ་དེ་དག་གིས་འདི་སྐད་ཅེས་གསོལ་ཏོ། །བཅོམ་ལྡན་འདས་བདག་ཅག་རྣམས་ཀྱི་བཅོམ་ལྡན་འདས་ལ་རབ་ཏུ་བྱུང་བ་རྙེད་པར་གྱུར་ཅིག །བདག་
ཅག་རྣམས་ཀྱིས་བདེ་བར་གཤེགས་ལས་བསྙེན་པར་རྫོགས་པའི་དགེ་སློང་གིས་དངོས་པོ་བརྙེད་པར་གྱུར་ཅིག །བཅོམ་ལྡན་འདས་ཀྱིས་དགེ་སློང་དག་ཚུར་ཤོག་ཅེས་

གསུངས་པ་དང་། དེ་ཉིད་ཀྱིས་ཚེ་དང་ལྡན་པ་དེ་དག་རབ་ཏུ་བྱུང་བར་གྱུར་ཏེ། དེ་ཉིད་ཀྱིས་བསྙེན་པར་རྫོགས་པ་དང་། དེ་ཉིད་ཀྱིས་དགེ་སློང་གིས་དངོས་པོར་གྱུར་
ཏོ། །འདི་ལ་ཆོས་ཉིད་ནི་འདི་ཡིན་ཏེ། དེ་ལ་འདི་སྐད་ཅེས་བྱའོ། །དེ་དག་གིས་ནི་ངུར་སྨྲིག་དགོས། དེ་དག་གིས་ནི་སྐྲ་ཡང་བྲེགས། ཀུན་ཀྱང་ལྷུང་བཟེད་ཐོག་
གྱུར་ནས། དེ་ཉིད་དུ་ནི་དགྲ་བཅོམ་འགྱུར། །སྟོན་པས་དགྲ་བཅོམ་རབ་མཁྱེན་ནས། དགེ་སློང་གི་ནི་དགེ་འདུན་དང་། ལྷ་རྣམས་འདུན་དུ་མངོན་སུམ་དུ།
ཆེད་དུ་བརྗོད་པ་ཆེད་དུ་བརྗོད། འཇིག་རྟེན་གྱིས་ནི་མགོན་པོ་ལ། སྔོན་ཆད་སྦྱིན་པ་བྱིན་པས་ན། གང་ན་བདེ་བ་མང་བ་དེར། ཤིན་དུ་དགའ་ཞིང་འོངས་པར་
འགྱུར། དེ་དག་གིས་ནི་ང་མཐོང་ནས། དད་པ་རབ་ཏུ་བསྐྱེད་པར་གྱུར། དེ་དག་སེམས་ནི་དང་བ་ལ། ཆོས་རྣམས་ཀྱིས་ནི་མཆོག་བསྟེན་ཏོ། །དགྲ་བཅོམ་གྱིས་ནི་གསུང་
ཐོས་ནས། བདག་ཏུ་ལྟ་བ་རྣམ{ས}་པར་གཤིག །སྟོང་ཉིད་མངོན་དུ་བྱས་ནས་ནི། དེ་དག་སྐྱེ་བ་ཀུན་ལས་གྲོལ། ཁྱིམ་བདག་གི་ལེའུ་ཞེས་བྱ་སྟེ་དང་པོའོ། །
།། །།དེ་ནས་བཅོམ་ལྡན་འདས་ཀྱིས་ལམ་གྱིས་བར་དུ་ཁྱིམ་བདག་ལྔ་བརྒྱ་རྩམ་པོ་གཡོ་བའི་གནས་ལ་བཀོད་
ནས། ཀུན་ནས་མཛེས་པས་རྒྱལ་པོའི་ཁབ་ཀྱིས་གྲོང་ཁྱེར་ཆེན་པོར་གཤེགས་སོ། །དེ་ནས་རྒྱལ་པོའི་ཁབ་གྱི་གྲོང་ཁྱེར་གྱི་ལྷ་རྣམས་དང་། གནོད་སྦྱིན་ཅི་འཇིག་

༄༅། །འཇིགས་འདི་སྙམ་དུ་སེམས་ཏེ། བདག་ཅག་གི་འདི་ལྟ་བུའི་སྦྱིན་གནས་འཇིག་རྟེན་ན་ཤིན་ཏུ་དཀོན་པའི་
བཅོམ་ལྡན་འདས་ལ་བསོད་སྙོམས་འབུལ་ལོ་སྙམ་མོ། །དེ་ནས་གནོད་སྦྱིན་ཅི་འཇིགས་ཀྱིས་བསོད་སྙོམས་ཁ་དོག་ཕུན་{པ་}སུམ་ཚོགས་པ། དྲི་ཕུན་སུན་ཚོགས་པ་
རོ་ཕུན་སུམ་ཚོགས་པ། རེག་ཕུན་སུམ་ཚོགས་པ། བཅོམ་ལྡན་འདས་ལ་ཕུལ་ནས། གནོས་སྦྱིན་ཅི་འཇིགས་ལ་ཐུགས་བརྩེ་བའི་སླད་དུ་བཅོམ་ལྡན་འདས་ཀྱིས་བསོད་
སྙོམས་དེ་བཞེས་སོ། །བཅོམ་ལྡན་འདས་ལ་གནོད་སྦྱིན་ཅི་འཇིགས་ཀྱིས་བསོད་སྙོམས་ཕུལ་མ་ཐག་ཏུ། དེ་ནས་དེའི་ཚེ་སྟེང་གི་བར་སྣང་ལས་ཅི་འཇིགས་
འཁོར་མང་པོ་གནོད་སྦྱིན་དྲུག་ཁྲི་བརྒྱད་སྟོང་གིས་ལེགས་སོ་ཞེས་བྱ་བ་བྱིན་ཏེ། རྗེས་སུ་ཡིད་རང་བའི་སྒྲ་བྱུང་ངོ་། །དེ་ནས་དེའི་ཕྱིར་གནོད་སྦྱིན་ཅི་
འཇིགས་ཀྱིས་རང་གི་འཁོར་རྣམས་ལ་བོས་ཏེ། བདག་གིས་བཟོད་དེ་བཞིན་གཤེགས་པ་ལ་བསོད་སྙོམས་འབུལ་གྱིས། ཁྱེད་ཀྱིས་དགེ་སློང་གི་དགེ་
འདུན་རྣམས་ལ་ཕུལ་ཅིག །དེ་ནི་ཁྱེད་རྣམས་ཀྱི་ཡུན་རིང་པོའི་དོན་དང་། ཕན་པ་དང་བདེ་བར་འགྱུར་རོ། །གནོད་སྦྱིན་རྣམས་ཀྱི་དགེ་སློང་གི་དགེ་འདུན་
ལ་བསོད་སྙོམས་ཕུལ་ནས། གནོད་སྦྱིན་དེ་དག་ལ་སྙིང་རྩེ་བའི་ཕྱིར། དགེ་སློང་གི་དགེ་འདུན་གྱིས་ཀྱང་བསོད་སྙོམས་བླངས་སོ། །དེ་ནས་བཅོམ་ལྡན་

འདས་རྒྱལ་པོའི་ཁབ་གྱི་གྲོང་ཁྱེར་ཆེན་པོར་གཤེགས་པ་ལ། དེས་བསོད་སྙོམས་བླངས་པར་མཁྱེན་ནས། ས་ཕྱོགས་དེ་ནས་སླར་ལོག་གོ །དེ་ལྟར་
དེའི་ཚེ་ལྷ་སྟོང་ཕྲག་དུ་མ་དང་། ཀླུ་སྟོང་ཕྲག་དུ་མ་དང་། གནོད་སྦྱིན་དང་། དྲི་ཟ་དང་། ལྷ་མ་ཡིན་དང་། ནམ་མཁའ་ལྡིང་དང་། མི་འམ་
ཅི་དང༌། ལྟོ་འཕྱེ་ཆེན་པོ་དང་། སྟོང་ཕྲག་དུ་མ་དང་། མི་དང་མི་མ་ཡིན་སྟོང་ཕྲག་དུ་མ་དང་། སྲོག་ཆགས་བྱེ{ད}་བ་ཁྲག་ཁྲིག་བརྒྱ་སྟོང་དུ་མ་རྣམས།
བཅོམ་ལྡན་འདས་གཤེགས་པའི་ཞབས་འབྲིང་དུ་དོང་ངོ་། །དེ་ནས་བཅོམ་ལྡན་འདས་ས་ཕྱོགས་ཡངས་ཤིང་རྒྱ་ཆེ་བ་ཞིག་ཏུ་གཤེགས་བྱོན་ནས། གདན་བཤགས་
པ་ལ་བཞུགས་སོ། །དེ་ནས་གནོད་སྦྱིན་ཅི་འཇིགས་འཁོར་དང་བཅས་པས་ལྷའི་མེ་ཏོག་མན་ད་ར་བ་དང་། ཨུད་དཔལ་དང་། པད་མ་དང་།
ཀུ་མུ་ཏ་དང་། པད་མ་དཀར་པོ་དང་། ལྷའི་ཙན་དན་གྱི་ཕྱེ་མ་བླང་ཏེ། བཅོམ་ལྡན་འདས་ལ་མཆོད་པ་བྱ་བའི་ཕྱིར། བཅོམ་ལྡན་འདས་ལ་
གཏོར་{པ་}མངོན་པར་གཏོར། མངོན་པར་རབ་ཏུ་གཏོར་ཏོ། །གཏོར་མངོན་པར་གཏོར་མངོན་པ་རབ་ཏུ་གཏོད་ནས། ཐལ་མོ་སྦྱར་ཏེ། ཕྱག་
འཚལ་ནས་བཅོམ་ལྡན་འདས་ཀྱིས་སྤྱན་སྔར་འདུག་གོ། དེ་ནས་བཅོམ་ལྡན་འདས་ཀྱིས་གནོད་སྦྱིན་ཅི་འཇིགས་གི་བསམ་པ་ཡང་མཁྱེན། དེའི་འཁོར་གནོད་

༄༅། །སྦྱིན་མང་པོ་ཡང་མཁྱེན་ནས་འཛུམ་པ་མཛད་དོ། །ཆོས་ཉིད་ནི་འདི་ཡིན་ཏེ།
ནམ་སངས་རྒྱས་བཅོམ་ལྡན་འདས་རྣམས་འཛུམ་པ་དེ་ན། ཞལ་གྱི་སྒོ་ནས་འོད་ཟེར་ཁ་དོག་དུ་མ་སྣ་ཚོག་འདི་ལྟ་སྟེ། སྔོན་པོ་དང་། སེར་པོ་དང་། {དཔ་}
དམར་པོ་དང་། དཀར་པོ་དང་། ལེབ་རྒན་དང་། ཤེལ་དང་དངུལ་གྱིས་ཁ་དོག་ལྟ་བུ་བྱུང་སྟེ། དེས་འཇིག་རྟེན་གྱི་ཁམས་མཐའ་ཡས་མུ་མེད་པ་སྣང་
བས་ཁྱབ་པར་བྱས་ནས་ཉི་མ་དང་ཟླ་བའི་གཟི་བརྗིད་མེད་པར་བྱས་ཏེ། སེམས་ཅན་དམྱལ་བའི་སེམས་ཅན་ནས། ཚངས་པའི་འཇིག་རྟེན་གྱིས་བར་དུ་
མངོན་པར་འཕགས་ཏེ་སླར་ལོག་ནས་བཅོམ་ལྡན་འདས་ལ་ལན་བདུན་བསྐོར་བ་བྱས་ཏེ། ཁ་ཅིག་ནི་བཅོམ་ལྡན་འདས་ཀྱི་དབུའི་གཙུག་ཏུ་ནུབ་པོ། །ཁ་
ཅིག་ནི་ཕྲག་པར་ནུབ་པོ། །ཁ་ཅིག་ནི་པུས་མོར་ནུབ་པོ། །ཆོས་ཉིད་ནི་འདི་ཡིན་ཏེ། །ནམ་སངས་རྒྱས་བཅོམ་ལྡན་འདས་རྣམས། སེམས་
ཅན་དམྱལ་བའི་སེམས་ཅན་རྣ་མས་ལ་ལུང་བསྟན་པ་དེ་ན་འོད་ཟེར་ཞབས་ཀྱི་འོག་ཏུ་ནུབ་པར་འགྱུར་རོ། །ནམ་དུད་འགྲོ་སྐྱེ་གནས་པའི་སེམས་ཅན་རྣམས་ལ་
ལུང་བསྟོན་པ་དེ་ན་འོད་ཟེར་རྣམས་ལོགས་སུ་ནུབ་པར་འགྱུར་རོ། །ནམ་བཤིན་རྗེའི་འཇིག་རྟེན་པའི་སེམས་ཅན་ལ་ལུང་སྟོན་པ་དེ་ན་འོད་ཟེར་གཡས་སུ་ནུབ་

པར་འགྱུར་རོ། །ནམ་མི་རྣམས་ལ་ལུང་སྟོན་པ་དེ་ན་འོད་ཟེར་གཡོན་ཏུ་ནུབ་པར་འགྱུར་རོ། །ནམ་ལྷ་རྣམས་ལ་ལུང་སྟོན་པ་དེ་ན་འོད་ཟེར་གཡས་སུ་ནུབ་
པར་འགྱུར་རོ། །ནམ་དུ་ཉན་ཐོས་རྣམས་ལ་ལུང་སྟེན་པ་དེ་ན་འོད་ཟེད་པུས་མོར་ནུབ་པར་འགྱུར་རོ། །ནམ་རང་སངས་རྒྱས་རྣམས་ལ་ལུང་སྟོན་པ་དེ་ན་
འོད་ཟེར་ཕྲག་པར་ནུབ་པར་འགྱུར་རོ། །ནམ་སངས་རྒྱས་བཅོམ་ལྡན་འདས་རྣམས་ཀྱིས། བྱང་ཆུབ་སེམས་དཔའ་བླ་ན་མེད་པ་ཡང་དག་པར་རྫོགས་པའི་
བྱང་ཆུབ་ཏུ་ལུང་བསྟན་པ་དེ་ན་འོད་ཟེར་སྟེང་གི་དབུའི་གཙུག་མཚམས་སུ་ནུབ་པར་འགྱུར་རོ། །ཚེ་དང་ལྡན་པ་ཀུན་དགའ་བོས། བཅོམ་ལྡན་འདས་འཛུམ་པ་མཐོང་
སྟེ། མཐོང་ནས་ཆོས་གོས་ཕྲག་པ་གཅིག་ཏུ་དགོས་སྟེ། པུས་མོ་གཡས་པའི་ལྷ་ང་ས་ལ་གཙུགས་ནས། བཅོམ་ལྡན་འདས་ག་ལ་བ་དེར་ལོགས་སུ་ཐལ་
མོ་སྦྱར་བ་བཏུད་ནས། བཅོམ་ལྡན་འདས་ལ་ཚིགས་སུ་བཅད་པ་འདི་དག་གསོལ་ཏོ། །ཅིའི་རྒྱུ་འཇི་རྟེན་སྣང་མཛད་པ། །འཇིག་རྟེན་ཀུན་ལ་
སྨན་པའི་སླད། །འཇིག་རྟེན་མགོན་པོ་འོད་མཛད་པ། །ཅི་ཞིག་སླད་དུ་མཛུམ་པ་བསྟན། །སངས་རྒྱས་ཀྱིས་ནི་བྱང་ཆུབ་ཕྱིར། །དེ་རིང་སུ་
ཡིས་ས་བོན་བཏབ། །དེ་རིང་སུ་ལ་ལུང་ཡང་བསྟོན། །གང་ཞིག་མཐར་ཕྱིན་རབ་ཏུ་ཞུགས། །དཔའོ་རྣམས་པར་འདྲེན་པ་རྣམས། །རྒྱུ་མ་མཆིས་པར་འཛུམ་མི་མཛད། །ཐུབ་པ་ཅི་སླད་

༄༅། །འཛུམ་པ་བསྟན། །འོད་ཟེར་དོན་ནི་བཤད་དུ་གསོལ། །དེ་ནས་བཅོམ་ལྡན་འདས་
ཀྱིས་ཚེ་དང་ལྡན་པ་ཀུན་དགའ་བོ་ལ་ཚིགས་སུ་བཅད་པ་དག་གིས་སླར་གསུངས་པ། །འཇིག་རྟེན་མགོན་པོ་སྐྱོབ་པ་ལ། །ཅི་མཛད་རབ་ཏུ་དང་སེམས་ཀྱིས། །
བསོད་སྙོམས་དགས་ནི་ཕུལ་བས་ན། །དེ་ལྟར་དེ་ཕྱིར་འཛུམ་པ་མཛད། །གནོད་སྦྱིན་འདི་ནས་འཆི་འཕོས་ནས། །སུམ་བཅུ་རྩ་གསུམ་འགྲོ་བར་འགྱུར།
སུམ་བཅུ་རྩ་གསུམ་འཆི་འཕོས་ནས། །འཐབ་བྲལ་ནས་ནི་དགའ་ལྡན་འགྲོ། །འདོད་པ་འདོད་པས་དགར་བྱས་ནས། །མིའི་ནང་དུ་སྐྱེ་གྱུར་ཏེ། །
རྒྱལ་པོ་རྫུ་འཕྲུལ་ལྡན་པར་འགྱུར། །འཁོར་ལོས་བསྒྱུར་བ་མིའི་དབང་། །གླིང་བཞི་དག་གི་བདག་པོ་སྟེ། །མིའི་འཇིག་རྟེན་ཚེ་འཕོས་ནས། །
ཚངས་པའི་འཇིག་རྟེན་འགྲོ་བར་འགྱུར། །བསྐལ་པ་བྱེ་བ་ཉི་ཤུར་ནི། རྟག་ཏུ་སྟི་སྟང་བྱས་པར་འགྱུར། །ལྷའི་ནང་ནས་མི་ནང་དུ། །ཡང་དང་
ཡང་ནི་ཀུན་ཏུ་འགྲོ། །ཕྱིན་ཏེ་རྒྱལ་སྲིད་བོར་ནས་ནི། །ཁྱིམ་མེད་པར་ཡང་རབ་ཏུ་འབྱུང་། །རྐྱེན་གྱིས་བྱང་ཆུབ་ཐོབ་འགྱུར་ཏེ། །དེར་
ནི་མཐར་ནི་ཐུབ་པར་འགྱུར། །གནོད་སྦྱིན་དག་ནི་སུམ་ཁྲི་རྣམས། །གནོད་སྦྱིན་སྐྱེ་གནས་འཕོས་གྱུར་ནས། །སུམ་བཅུ་རྩ་གསུམ་སྐྱེ་བ་འགྱུར། །

སངས་རྒྱས་ལ་ནི་གུས་བྱས་ནས། །སངས་རྒྱས་བྱམས་པ་མཐོང་འགྱུར་ཅིང་། །དེ་ན་ཐར་ནི་ཐུགས་འགྱུར་ཏེ། །དགྲ་བཅོམ་པ་ཡང་ཐོབ་གྱུར་ན། །
སྟོན་པ་ལ་ནི་སུ་མི་མཆོད། །གནོད་སྦྱིན་སྟོང་དུ་ཚང་པ་རྣམས། །བྱང་ཆུབ་མཆོག་ལ་རབ་ཞུགས་པས། །དེ་དག་དགེ་བའི་རྩ་བ་དེས། །ནས་དུའང་
ངན་འགྲོར་འགྲོ་མི་འགྱུར། །ཁ་ཅིག་སྲོག་ཆགས་ཀུན་ཕན་ཕྱིར། །བྱང་ཆུབ་དམ་པ་རབ་ཚོལ་ཞིང་། །སངས་རྒྱས་འདྲེན་པ་སྟོན་རྣམས་ལ། །བཀུར་
སྟི་དག་ནི་བྱེད་པར་འགྱུར། །ཁ་ཅིག་སངས་རྒྱས་བྱང་ཆུབ་ཕྱིར། །སྟོང་ཕྲག་གཉིས་དང་གསུམ་དག་ཀྱང་། །མེ་ཏོག་འཕྲེང་བ་དྲི་རྣམས་ཀྱིས། །མཆོད་པ་དག་
ནི་བྱེད་པར་འགྱུར། །དག་པ་བསྒོམ་པའི་བདག་ཉིད་ཅན། །འདྲེན་པ་བྱེ་བ་ཕྲག་སྟོང་ལ། །ཁ་ཅིག་བཀུར་སྟི་བྱེད་འགྱུར་ཏེ། །འདི་དག་ཕྱིས་ནི་བྱང་ཆུབ་རེག །
དེ་ནས་ཅི{ག}་འཇིགས་དེའི་བུ། །རི་བོ་ཞེས་བྱ་རྫུ་འཕྲུལ་ཆེ། །འཇིག་རྟེན་སངས་རྒྱས་བདག་འགྱུར་ཞེས། །དེས་ཀྱང་སེམས་ནི་བསྐྱེད་པར་འགྱུར། །དེས་ནི་
སངས་རྒྱས་སྟི་སྟང་བྱས། །ཐམས་ཅད་དུ་ཡང་སྨོན་ལམ་བཏབ། །ང་མཐོང་ནས་ནི་མཆོད་བྱས་ཏེ། །བྱང་ཆུབ་ཕྱིར་ནི་སེམས་འདུད་དོ། །དེ་ནི{ས}་དགེ་བའི་ཙ བ་དེས།
ངན་འགྲོ་ཐམས་ཅད་སྤངས་འགྱུར་ནས། །སངས་རྒྱས་བྱམས་པ་མཐོང་ནས་ནི། །གདུགས་རྣམས་བྱེ་བ་འབུལ་བར་འགྱུར། །གདུགས་རྣམས་བྱེ་བ་ཕུལ་ནས་ནི།

༄༅། །ན་བཟའ་བྱེ་བ་འབུལ་བར་འགྱུར། ན་བཟའ་བྱེ་བ་འབུལ་ནས་ནི། །དེ་ཉིད་དུ་ཡང་རབ་ཏུ་འབྱུང་། །
སྲོག་ཆགས་ཀུན་ལ་ཕན་པའི་ཕྱིར། །བྱང་ཆུབ་དམ་པ་རབ་འཚོལ་ཞིང་། །ལོ་ཡང་ལྔ་བརྒྱར་ཚང་བར་ནི། །ཚངས་པ་སྤྱད་པ་སྤྱོད་པར་འགྱུར། །འདི་ལྟ་བུའི་
རྣམས་གྲངས་ཀྱིས། །སྦྱིན་དང་ཚུལ་ཁྲིམས་ཡང་དག་སྤྱོད། །གང་གའི་བྱེ་མ་ཅི་སྙེད་པ། །དེ་སྙེད་བསྐལ་པར་སྤྱོད་པར་འགྱུར། །དཔེར་གསུངས་པ་ནི་དེ་སྙེད་དུ།
དེ་དག་ཁྱེད་ཀྱི་ཤེས་པར་གྱིས། །དེ་དག་དཔེར་ཡང་ཤེས་ནས་ནི། །དེ་བས་ལྷག་པར་སྤྱད་པར་གྱིས། སྔར་ནི་དཔེ་རྣམས་གང་བརྗོད་པ། །གང་འགའི་ཡི་ནི་བྱེ་སྙེད་
ཀྱི། །དེ་སྙེད་སངས་རྒྱས་མཐོང་འགྱུར་ནས། །དེ་དག་ཀུན་ལ་སྟི་སྟང་བྱེད། །ཨེ་མའོ་ཡེ་ཤེས་ཨེ་མ་ཤེས། །ཨེ་མའོ་བླ་ན་མེད་པའི་སེམས། །སེམས་
ཅན་ཀུན་གྱིས་འདྲེན་པ་ནི། །དེ་ལྟར་ཞུམ་པར་མི་འགྱུར་རོ། །དེ་ཕྱིར་སེམས་ཅན་ཀུན་གྱིས་མཆོག །སངས་རྒྱས་སུ་ཡང་དེ་འགྱུར་ཏེ། །དེ་ན་དེའི་མཚན་བཏགས་པ། །
སྨན་པའི་རྒྱལ་པོ་རྣམས་པར་གྲགས། །ལོ་ནི་བྱེ་བ་བདུན་བཅུར་ཡང་། །སྲོགས་ཆགས་རྣམས་ལ་ཆོས་བསྟན་ཏོ། །ཕྱིས་གདོད་རྐང་གཉིས་གཙོ་བོ་ནི། །དེ་ནི་
མྱ་ངན་འདས་པར་འགྱུར། །རབ་ཏུ་དུལ་བའི་སེམས་རྣམས་ཀྱིས། །འདུས་བ་དག་ནི་ཉི་ཤུར་འགྱུར། །དེ་ལ་ཐ་མ་གཅིག་པོ་ནི། །དགེ་སློང་བ་ཉི་ཤུར་འགྱུར། །

འདུས་པ་རྣམས་ནི་གང་བརྗོད་པའི། །ཉན་ཐོས་དཔག་ཏུ་མེད་པ་སྟེ། །དེའི་ཉན་ཐོས་ཅི་སྙེད་པ། །བྱང་ཆུབ་ཞུགས་པ་དེའང་དེ་སྙེད་དོ། །སེམས་ཅན་རྣམས་
ཀྱི་དོན་མཛད་ནས། །དེ་བཞིན་གཤེགས་པ་མྱ་ངན་འདས། །ལོ་ནི་བརྒྱ་ཕྲ་སྟོང་སྟོང་དག་དུ་། །དེའི་ད་དམ་ཆོས་གནས་པར་འགྱུར། །བསྐལ་པ་ལྔ་བརྒྱར་ཚང་བར་ནི། 
སངས་རྒྱས་མང་པོ་འབྱུང་བར་འགྱུར། །བསྐལ་པ་ཅིག་ལ་འབྱུང་བ་ནི། །དེ་ན་སྟོང་རྣམས་འབྱུང་བར་འགྱུར། །མི་རྣམས་
མཁས་པ་གང་དག་ནི། །སངས་རྒྱས་ཆོས་རྣམས་བསྙེན་འདོད་པ། །ཚུལ་བཞིན་མང་དུ་ཐོས་པ་དང་། །རབ་ཏུ་འདུ་བ་ཉིད་དུ་བྱ། །ཚུལ་མ་ཡིན་རྣམ{ས}་པར་སྤོངས།
ཚུལ་བཞིན་ལ་ནི་རྟག་ཏུ་བསྒོམས། །མང་དུ་ཐོས་པར་རབ་ཏུ་བྱ། །དེས་ནི་ཤེས་རབ་རྣམ་པར་འཕེལ། །བྱང་ཆུབ་སེམས་དཔའི་སྐྱོབ་པ་ཡི། །རྩ་བའི་དོན་ནི་ཆོས་
བཞི་སྟེ། །སྦྱིན་དང་ཚུལ་ཁྲིམས་ཐོས་དང་གཏོང་། །བྱང་ཆུབ་ཀྱི་ནི་ལམ་ལ་བཟང་། །བླ་ན་མེད་པའི་ཐེག་པ་མཆོག །བྱང་ཆུབ་ཀྱི་ནི་ལམ་ཡང་བསྟན། །ཐེ་ཙོམ་
གཅོད་པ་བཟང་པོ་ཡི{ན}། །ཉན་ཐོས་ཀྱི་ནི་ལམ་བསྟན་ཏོ། །སེམས་ཅན་གང་དག་འདི་འདོད་པ། །དེ་ལ་ངས་ནི་སྐབས་དབྱེའོ། །ཆོས་རྣམས་ཀྱི་ནི་མཆོག་སྟོན་པ། །
འཇིག་རྟེན་སྣང་མཛད་རྙེད་པར་དཀའ། །དེ་ནས་གནོད་སྦྱིན་ཅི་འཇིགས་ཀྱི་བུ་རི་བོ་འདི་སྙམ་དུ་སེམས་དཔར་འགྱུར་ཏེ། །བཅོམ་ལྡན་འདས་འདི་ནས་རིའི་རྒྱལ་པོ་བྱ་རྒོད་ཕུང་པོར་

༄༅། །རི་ལ་གཤེགས་ཞེས་གྲག་གིས། །བདག་གིས་བཅོམ་ལྡན་འདས་ལ་དགེ་བའི་རྩ་བ་རྒྱ་ཆེན་པོ་ཞིག་བསྐྱེད་དོ་
སྙམ་མོ{་ས}། །དེ་ནས་གནོད་སྦྱིན་ཅི་འཇིགས་ཀྱི་བུ་རི་བོ། །རང་གི་འཁོར་ལ་སྨྲས་པ། གྲོགས་པོ་དག་ཤེས་པར་གྱིས་ཤིག །བཅོམ་ལྡན་འདས་རྒྱལ་པོའི་ཁབ་ཀྱི་
གྲོང་ཁྱེར་ཆེན་པོ་ནས། རིའི་རྒྱལ་པོ་བྱ་རྒོད་ཀྱི་ཕུང་པོ་ལ་གཤེགས་ཀྱིས། དེ་ལ་གྲོགས་པོ་དག་མཐུ་ཅི་ཡོད་པ་དང་། ཅི་ནུས་ཀྱིས་བཅོམ་ལྡན་འདས་ལ་མཆོད་པའི་ལས་
ལ་སྤྲོ་བ་བསྐྱེད་ཅིག །དེ་ནས་གནོད་སྦྱིན་ཅི་འཇིགས་ཀྱི་བུ་རི་བོ་གཡོག་དང་བཅས་པ་རྒྱལ་པོའི་ཁབ་ཀྱི་གྲོང་ཁྱེར་ཆེན་པོ་ནས་བཟུང་སྟེ། རིའི་རྒྱལ་པོ་བྱ་རྒོད་ཀྱི་ཕུང་པོའི་
བར་གྱི་ལམ་དེ་ཐམས་ཅན་གསེག་མ་དང་། གྱོ་མོ་དང་། སྡོང་དུམ་དང་། ཚེར་མ་རྣམས་མེད་པར་བྱས་སོ། །མེ་ལོང་གི་དཀྱིལ་འཁོར་ལྟར་དག་པར་བྱས་སོ། །ལམ་དེ་
དག་ཐམས་ཅད་གསལ་ནས། སྤོས་ཀྱི་ཆུས་ཀུན་ཏུ་ཆག་ཆག་བཏབ་པོ། །ལམ་དེར་གོ་མཚམས་མེད་པར་བཏིང་ངོ༌། །ལམ་དེར་མ་གང་དུ་མེ་ཏོགས་གིས་ཆལ་བར་
བཀང་ངོ་། །ལམ་དེ་དག་གདུག་དང་རྒྱལ་མཚན་དང་། བ་དན་གྱིས་ཤིན་དུ་བརྒྱན་ཏོ། །ལམ་དེ་གདུགས་སྤོས་དམ་པའི་སྙིང་པོ་རབ་ཀྱི་སྣོད་ནས་འདུགས་སོ། །
སྟེང་གི་བར་ལྣང་ལས་དར་གྱི་ལྡ་ལྡི་དཔྱངས་ཏེ། ཤིན་ཏུ་བརྒྱན་ནོ། །ལམ་དེར་སིལ་སྙན་སྣ་ཚོགས་སྒྲ་དཀྲོལ་བར་བྱས་སོ། །ལམ་དེ་ན་མངའ་རྒྱང་གང་ཚུན་ཙམ་མེ་

ཏོག་ཨུད་པ་ལ་དང་། ཀུ་མུ་ཏ་དང་། པད་མ་དཀར་པོས་ཁེབས་ཤིང་། དུར་བ་སྒྲ་འབྱིན་པར་བྱས་སོ། །ལམ་དེ་གསེར་གླེབས་པས་རབ་ཏུ་གཡོགས་སོ། །ལམ་
དེ་གསེར་གྱི་དྲ་བ་དང་། རིན་པོ་ཆེན་སྣ་བདུན་གྱི་དྲ་བས་རབ་ཏུ་གཡོགས་སོ། །དེ་ནས་གནོད་སྦྱིན་ཅི་འཇིགས་ཀྱི་བྱ་རི་བོས་ལམ་དུ་དེ་ལྟ་བུ་བཀོད་པ་བྱས་ནས། ལུས་ཆེན་
པོ་མངོན་པར་སྤྲུལ་ནས། འཁོར་དང་བཅས་པ་དགའ་གུ་རངས་རབ་ཏུ་དགའ་སྟེ། མོས་ཤིང་ཡིད་བདེ་བ་སྐྱེས་ནས། དགའ་བའི་སེམས་དང་། བདེ་བའི་སེམས་
དང་། གཉིན་པའི་སེམས་དང་། རྣམ་པར་དང་པའི་སེམས་དང་། སྒྲིབ་པ་མེད་པའི་སེམས་དང་། རབ་ཏུ་སིམ་པའི་སེམས་དང་། སངས་རྒྱས་ལ་གཞོལ་བའི་
སེམས་དང་། ཆོས་ལ་གཞོལ་བའི་སེམས་དང་། དགེ་འདུན་ལ་གཞོལ་བའི་སེམས་དང་། བྱང་ཆུབ་ལས་མི་གཡོ་བའི་སེམས་དང་། མི་བསྐྱོད་པའི་སེམས་
དང་། མི་མཉམ་པ་དང་མཉམ་པའི་སེམས་དང་། འཇིག་རྟེན་གསུམ་པོ་ཐམས་ཅད་ལས་ཁྱད་པར་དུ་འཕགས་པའི་སེམས་དང་། སེམས་ཅན་ཐམས་ཅད་
ལ་བྱམས་པའི་སེམས་དང་། སྙིང་རྗེའི་སེམས་དང་། དགའ་བའི་སེམས་དང་། བཏང་སྙོམས་ཀྱི་སེམས་དང་། སངས་རྒྱས་ཀྱི་ཆོས་ཐམས་ཅད་ཀྱི་སྣོད་དུ་གྱུར་
པའི་སེམས་དང་། སྙིང་པོའི་སེམས་དང་། བརྟན་པའི་སེམས་མི་ཕྱེད་པའི་སེམས་དང་། མ་ཞིག་པའི་སེམས་དང་། ཉན་ཐོས་དང་རང་སངས་རྒྱས་ཀྱི་སར་

༄༅། །མི་ལྟུང་བའི་སེམས་དང་། བྱང་ཆུབ་སེམས་དཔའི་ས་ཐམས་ཅད་བསྒྲུབ་པའི་སེམས་ཀྱིས། བཅོམ་
ལྡན་འདས་ག་ལ་བ་དེར་སོང་སྟེ་ཕྱིན་ནས། བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་འཚལ་ཏེ། བཅོམ་ལྡན་འདས་ལ་{ས་}ལན་གསུམ་བསྐོར་བ་བྱས་ནས་ཕྱོགས་
ཅིག་ཏུ་འདུག་གོ །ཕྱོགས་ཅིག་ཏུ་འདུག་ནས། གནོད་སྦྱིན་ཅི་འཇིགས་ཀྱི་བུ་རི་བོས་ཐལ་མོ་སྦྱར་ཏེ། བཅོམ་ལྡན་འདས་ལ་ཚིགས་སུ་བཅད་པ་འདི་དག་གསོལ་ཏོ།
སངས་རྒྱས་འཇིག་རྟེན་རྣམས་ཀྱི་མཆོག །ཆོས་རྣམས་ཀྱི་ནི་དམ་པ་སྟོན། འཇིག་རྟེན་མགོན་ལ་བདག་གིས་ནི། བླ་ན་མ་མཆིས་མཆོད་པ་བགྱིད། འདྲེན་པ་
ཅི་ལྟར་མཛད་པ་བཞིན། སྟོབས་བཅུ་དང་ནི་རབ་ལྡན་ཏེ། མི་འཇིགས་པ་ལ་རབ་གནས་ནས། སེམས་ཅན་དོན་རྣམས་བགྱིད་པར་ཤོག། སུམ་བཅུ་རྩ་གསུམ་
མཚན་རྣམས་དང་། དཔེ་བྱད་བཟང་པོ་བརྒྱད་བཅུ་ལྡན། འཇིག་རྟེན་མགོན་པོ་འོད་བྱེད་པ། འཇིག་རྟེན་སྣང་བར་བྱེད་པར་ཤོག །སྲོགས་ཆགས་ཀུན་ལ་
ཕན་པའི་ཕྱིར། སྙན་པའི་ཆོས་ནི་རབ་སྟོན་ཅིང་། རྣམ་པ་བཅུ་གཉིས་དམ་པ་ཡིས། ཆོས་ཀྱི་འཁོར་ལོ་བསྐོར་བར་ཤོག །རྒྱལ་བ་ཅི་ལྟ་དེ་བཞིན་དུ། ཆོ་འཕྲུལ་
རྣམས་ནི་རབ་སྟོན་ཅིང༌། སྲོག་ཆགས་བྱེ{ད}་བ་དུ་མ་ཡིས། སེམས་ཅན་རྣམས་ཀྱིས་དོན་བགྱིད་ཤོག །དཔའ་ཆེན་གང་རྣམས་མ་བྱོན་པ། འཇིག་རྟེན་མགོན་པོའི་འོད་མཛད་ལྟར་

བྱང་ཆུབ་དམ་པ་རབ་རྟོགས་ནས། །ལམ་དེ་རབ་ཏུ་སྟོན་པར་ཤོག །སེམས་ཅན་མདོངས་པ་ཀུན་གྱི་ཕྱིར། །མགྱི་དང་ལྡན་པ་ཉིད་གྱུར་ཏེ། །གནས་དང་རྟེན་དང་སྐྱབས་
དག་དང་། །དེ་བཞིན་{གཞིན་}དཔུང་སྙེན་འགྱུར་བར་ཤོག །ཇི་ལྟར་འདྲེན་པ་གྲོལ་མཛད་བཞིན། །འགྲོ་བ་ལྔར་ནི་སྐྱེས་པ་ཡིས། །སྲོག་ཆགས་རྣམས་ཀྱི་མགོན་དུ་
ཤོག །བདག་གིས་སྡུག་བསྔལ་ཀུན་ལས་སྒྲོལ། །འཇིག་རྟེན་ན་ནི་མཚུངས་པ་ཡོངས་མེད་པ། །ལྷ་དབང་ལྷ་མ་ཡིན་དང་ཀླུས་མཆོད་པ། །གཟི་བརྗིད་དག་ནི་མཐའ་
ཡས་འོད་མཛད་པ། །རྐང་གཉིས་མཆོག་ལ་བདག་གིས་མཆོད་པར་བགྱིས། །བདག་ནི་ལས་མཆོག་དམ་པ་འདི་དག་གིས། །མི་དབང་ས་སྟེང་མཆོག་ཏུ་གྱུར་པ་བཞིན།
བསོད་ནམས་རབ་མཆོག་སུམ་བཅུ་གཉིས་མཚན་ལྡན། །ཆོས་ཀྱི་བདག་པོ་དེ་དང་འདྲ་བར་ཤོག། །དེ་ནས་བཅོམ་ལྡན་འདས་ཀྱིས་གནོད་སྦྱིན་ཅི་འཇིག་ཀྱི་བུ་རི་བོ་ལ་
ཚིགས་སུ་བཅད་པ་དག་གིས་གསུངས་པ། །ཆོས་ཀྱི་དམ་པ་རྣམས་ཀྱི་ཕྱིར། །སྟོན་པའི་རིམ་གྲོ་གང་བྱེད་པ། །སེམས་ཅན་རྣམས་ཀྱི་ཆོག་ཡིན་ཏེ། །དེ་དག་བྱང་ཆུབ་
རྙེད་མི་དཀའ། །འཇིག་རྟེན་མགོན་པོ་འོད་མཛད་པ། །འཇིག་རྟེན་སྣང་མཛད་མཆོག་ལ་ནི། །ལྷ་དང་ཀླུ་དང་མི་རྣམས་ཀྱིས། །མཆོད་པར་བྱ་བར་འོས་པར་འགྱུར། །བྱང་ཆུབ་
མཆོག་ཏུ་སངས་རྒྱས་ནས། །ཤིང་མཆོག་དྲུག་དུ་རབ་འདུག་ཏེ། །སྡིག་ཅན་བདུད་ལས་རྒྱལ་ནས་སུ། །སྲོག་ཆགས་རྣམས་ལ་ཆོས་སྟོན་ཏོ། །དེ་ནས་བཅོམ་

༄༅། །ལྡན་འདས་ལྷ་སྟོང་ཕྲག་དུ་མ་དང་། གནོད་སྦྱིན་དང་། སྲིན་པོ་སྟོང་ཕྲག་དུ་མ་དང་། དྲི་ཟ་དང་། མི་
འམ་ཅི་དང༌། ལྟོ་འཕྱེ་ཆེན་པོ་སྟོང་ཕྲག་དུ་མ་དང་། མི་དང་མི་མ་ཡིན་པ་སྟོང་ཕྲག་དུ་མ་དང་། སྲོག་ཆགས་བྱེ་བ་ཁྲག་ཁྲིག་བརྒྱ་སྟོང་ཕྲག་དུ་མས་བསྐོར་ཅིང་
མདུན་དུ་བདར་ནས། སངས་རྒྱས་ཀྱི་མཐུ་ཆེན་པོ་དང༌། སངས་རྒྱས་ཀྱི་རྫུ་འཕྲུལ་ཆེན་པོ་དང༌། སངས་རྒྱས་ཀྱི་རྣམ་པར་འཕྲུལ་པ་ཆེན་པོ་དང་། སངས་
རྒྱས་ཀྱི་གཟི་བརྗིད་ཆེན་པོས། འོད་ཟེར་ནི་རབ་ཏུ་འབྱེད། ཞིང་ནི་རབ་ཏུ་གཡོ་བར་བྱས། མེ་ཏོག་ཆར་ནི་རབ་ཏུ་འབེབས། སིལ་སྙེན་བྱེ་བ་ཁྲག་ཁྲིག་ནི་
རབ་ཏུ་འཁྲོལ་བར་བྱས་ཏེ། གནོད་སྦྱིན་འཇིགས་ཀྱི་བུ་རི་བོས་ལམ་དུ་བཀོད་པ། ཇི་ལྟར་མངོན་པར་བྱས་པ་བཞིན་དུ། ཤིང་རྟ་འཕང་ལོ་ཙམ་གྱི་པད་མ་
ལ་ཞབས་བཞག་སྟེ། དེའི་རྒྱལ་པོ་བྱ་རྒོད་ཀྱི་ཕུང་པོ་ག་ལ་བ་དེར་གཤེགས་ཏེ་བྱོན་ནས། ཚེ་དང་ལྡན་པ་ཀུན་དཀའ་བོ་ལ། ཀུན་དགའ་བོ་ཁྱོད་ཀྱིས་དེ་བཞིན་
གཤེགས་པའི་གདན་མཆོག་{ག་}ཆོས་ཀྱི་གདན། གདན་དམ་པ། གདན་བཟང་པོ། །འཇིག་རྟེན་གསུམ་པོ་ཀུན་ལས་ཁྱད་པར་དུ་འཕགས་པའི་གདན།
སངས་རྒྱས་ཀྱི{ས}་གདན་ཤོམ་ཤིག །དེ་བཞིན་གཤེགས་པ་གདན་དེ་ལ་བཞུགས་ཏེ། སྐྱེ་བོ་མང་པོ་ལ་ཕན་པ་དང་། སྐྱེ་བོ་མང་པོ་ལ་བདེ་བ་དང་། འཇིག་རྟེན་

རྣམ་ལ་སྙིང་བརྩེ་བ་དང་། ལྷ་དང་མི་རྣམས་ཀྱི་དོན་དང་ཕན་པའི་ཕྱིན། བྱང་ཆུབ་སེམས་དཔའི་སྡེ་སྣོད་ཅེས་བྱ་བའི་མདོ་སྡེ{ད}་སེམས་ཅན་ཐམས་ཅད་ལ་ཕན་པར་
རབ་ཏུ་བསྔགས་པ། བྱང་ཆུབ་སེམས་དཔའི་སྤྱོད་པའི་རྒྱུ་ཐུན་པ་འཆད་པར་འགྱུར་ཏེ། དེ་ཡང་སེམས་ཅན་ཐམས་ཅད་ཐེ་ཙོམ་དུ་གྱུར་པ་ལ་རབ་ཏུ་སྟོན་པ།
སེམས་ཅན་ཐམས་ཅད་ཀྱི་ཐ་ཙོམ་གཅོད་པ། སེམས་ཅན་ཐམས་ཅད་ཀྱི་ཐཙོམ་སྐྱེ་བ་གཅོད་པ། དེ་བཞིན་གཤེགས་པའི་མདོ་སྡེ་འཆད་པར་འགྱུར་རོ་ཞེས་བཀའ་
སྩལ་བ་དང་། ཚེ་དང་ལྡན་པ་ཀུན་དགའ་བོས་བཅོམ་ལྡན་འདས་ཀྱིས་གདན་བཤམས་པ་ཏེ། དེ་ན་ལྷ་བྱེ་བ་དྲུག་བཅུ་རྩ་བརྒྱད་ཀྱིས། རབ་བཅོས་མ་རེ་རེ་དེ་
བཞིན་གཤེགས་པ་ལ་ཕུལ་ཏེ། དེ་དག་ཀྱང་དེར་གདན་གཏིང་བར་འགྱུར་ནས། བཅོམ་ལྡན་འདས་གདན་བཤམས་པ་དེ་ལ་བཞུགས་སོ། །བཞུགས་ནས་
བཅོམ་ལྡན་འདས་ཀྱི་ལྷའི་བུ་དེ་རྣམས་ལ་ཚིགས་སུ་བཅད་པ་འདི་དག་གསུངས་པ། འཇིག་རྟེན་མགོན་གྱི་གདན་དུ་ནི། ལྷའི་གོས་རབ་དམ་པ་མཆོག། ལྷས་
རབ་ཏུ་གཏིང་བ་ལ། དེ་ལ་རྣམ་པར་འདྲེན་པར་བཞུགས། ཐམས་ཅད་ཆོས་ཀྱི་ཕ་རོལ་ཕྱིན། སངས་རྒྱས་བཞུགས་པར་གྱུར་མ་ཐག །འཇིག་རྟེན་རྣམ་པ་དྲུག་
གཡོས་ཤིང་། སྐྱེ་བོ་རབ་ཏུ་དགའ་བར་འགྱུར། །སངས་རྒྱས་ཞིང་ནི་རི་དང་བཅས། དེ་ན་རབ་ཏུ་སྣང་བར་འགྱུར། དེ་ན་ཆོས་འདོད་རྣམས་ལ་ནི། སྐྱོབས་པ་

༄༅། །སངས་རྒྱས་རྫུ་འཕྲུལ་སྟོན། །ལྷ་དང་ཀླུ་དང་མི་རྣམས་དང་། གྲུལ་འབུམ་ཡི་དགས་སྲུལ་པོ་
རྣམས། །དེ་དག་གཅིག་གི་གཅིག་མཐོང་སྟེ། །སྒྲིབ་པ་དག་ནི་མེད་པར་འགྱུར། །ལྷ་རྣམས་བྱེ་བ་ཕྲག་སྟོང་དང་། །ཁྲག་ཁྲིག་ཕྲག་ནི་བརྒྱ་རྣམས་དག། །རྙེད་
དཀའི་ནི་ཚིག་གསུངས་བ། །སངས་རྒྱས་ལ་ནི་དགའ་བས་ལྟ། །རྒྱལ་པོ་གཟུགས་ཅན་སྙིང་པོ་ཡང་། །དེའི་ཚེ་བློན་པོས་ཡོངས་བསྐོར་ཞིང་། །འཇིག་རྟེན་གྱིས་ནི་
མགོན་པོ་མཆོག། །སངས་རྒྱས་དྲུང་དུ་འོངས་པར་གྱུར། །སྟོན་པས་ལྷ་དང་ཀླུ་རྣམས་དང་། མི་རྣམས་འདུས་པར་བྱེད་པ་དང་། །སྲོག་ཆགས་ཀུན་ལ་ཕན་པའི་ཕྱིར།
ཕྱོགས་གཞི་དག་ཏུ་རབ་གཟིགས་ནས། །འཇིག་རྟེན་ཐེ་ཙོམ་གང་ཡོད་པ། །རྐང་གཉིས་མཆོག་ལ་དྲིས་ཤིག་དང་། །ཐེ་ཙོམ་དག་ནི་དྲིས་པ་རྣམས། །རྣམ་པར་
འདྲེན་པ་ངས་གཅོད་དོ། །དེ་ལྟར་དེའི་ཚེ་སྟོང་གསུམ་གྱིས་སྟོང་ཆེན་པོའི་འཇིག་རྟེན་གྱིས་ཁམས་ཀྱི་སེམས་ཅན་ཇི་སྙེད་འདུས་ནས། །ཆོས་ཉན་པ་དེ་དག་ཐམས་
ཅད་ཀྱིས་དལ་བར་ཤེས་ནས། །སེམས་ཅན་ཐམས་ཅད་ཀྱིས་བསམ་ཏེ་ཕྱག་འཚལ་ནས། །ཆོས་ཉན་པའི་ཕྱིར་རྣ་བ་བླགས་ཏེ་འདུག་པར་འགྱུར་རོ། །དེ་ནས་བཅོམ་
ལྡན་འདས་ཀྱིས། །ཚེ་དང་ལྡན་པ་མོའུ་དགལ་གྱི་བུ་ཆེན་པོ་ལ་བཀའ་སྩལ་པ། །མོའུ་དགལ་གྱི་བུ་ཆེན་པོ་དགེ་སློང་མ་འདུས་པ་རྣམས་ལ་སོམས་ལ། །མ་ལྷགས་

པ་རྣམས་ཀྱང་ཚོལ་ཏེ། བརྒྱང་རིང་པོ་ན་གནས་པ་ཡང་བསྡུས་ཤིག། དེའི་ཚེ་ཚེ་དང་ལྡན་པ་འོད་བསྲུང་ཆེན་པོ་ཁ་བ་ཅན་གྱི་ལྷོ་ཕྱོགས་ཀྱི་ངོས་ལ་གནས་སོ། །
དེ་ནས་ཚེ་དང་ལྡན་པ་མོའུ་དགལ་གྱི་བུ་ཆེན་པོས་བསམས་ཏེ། བསམ་ནས་རྫུ་འཕྲུལ་གྱི་སྟོབས་ཀྱིས། ཚེ་དང་ལྡན་པ་འོད་བསྲུངས་ཆེན་པོ་ག་ལ་བ་དེར་སོང་སྟེ། ཕྱིན་ནས་
ཚེ་དང་ལྡན་པ་འོད་བསྲུངས་ཆེན་པོ་ལ་འདི་སྐད་ཅེས་སྨྲས་སོ། །བཙུན་པ་འོད་བསྲུངས་ཆེན་པོ་ལོངས་ཤིག། བཅོམ་ལྡན་འདས་འདི་ལྟར་བཅས་པའི་འཇིག་རྟེན་དང་།
བདུད་དང་བཅས་པ་དང་། ཚངས་དང་བཅས་པ་དང་། དགེ་སྦྱོང་དང་བྲམ་ཟེར་བཅས་པའི་སྐྱེ་དགུ་རྣམས་དང་། ལྷ་དང་མི་དང་། ལྷ་མ་ཡིན་དུ་བཅས་པའི་འཁོར་
གྱི་འདུན་དུ་ཆོས་སྟོན་སྟེ། སྟོན་བས་བཀའ་སྩལ་གྱིས། བཙུན་པ་འོད་བསྲུངས་བདག་{ག་}ཅག་གཉིས་ཀྱིས་བར་ཆད་དུ་འགྱུར་དུ་འོང་གི་དོང་ངོ་། །དེ་སྐད་ཅེས་སྨྲས་པ་དང་།
ཚེ་དང་ལྡན་པ་འོད་སྲུང་ཆེན་པོས། ཚེ་དང་ལྡན་པ་མོའུ་དགལ་གྱི་བུ་ཆེན་པོ་ལ་འདིར་སྐད་ཅེས་སྨྲས་སོ། །ཚེ་དང་ལྡན་པ་མོའུ་དགལ་གྱི་བུ་ཆེན་པོ་ཁྱོད་སོང་ཤིག་དང་།
ཁོ་བོ་ཡང་ཁྱོད་སོང་བའི་རྗེས་བཞིན་དུ་འོང་ངོ་། དེ་ནས་ཚེ་དང་ལྡན་པ་འོད་བསྲུངས་ཆེན་པོ་བསྟན་དེ་ལས་འཕྲུལ་བ་སྤྲུལ་ཏེ། རྫུ་འཕྲུལ་གྱི་སྟོབས་ཀྱི་རྒྱལ་པོའི་ཁབ་ཀྱི་
གྲོང་ཁྱེར་ཆེར་པོར་ཞུགས་སོ། །དེ་ནས་ཚེ་དང་ལྡན་པ་འོད་བསྲུངས་ཆེན་པོ་འཁོར་བཞིས་བསྐོར་ཅིང་མདུན་དུ་གདར་ནས། རིའི་རྒྱལ་པོ་བྱ་རྒོད་ཕུང་པོའི་རི་ལ་སོང་སྟེ་ཕྱིན་

༄༅། །ནས། བཅོམ་ལྡན་འདས་ཀྱིས་ཞབས་མགོ་བོས་ཕྱག་འཚལ་ཏེ། བཅོམ་ལྡན་
འདས་ཀྱི་སྤྱན་སྔར་འཁོར་གྱི་ནང་དུ་ཧ་ཅང་ཡང་མི་རིང་བ་ཞིག་ཏུ་ཕྱོགས་གཅིག་ཏུ་འདུག་གོ། །དེ་ནས་ཚེ་དང་ལྡན་པ་མོའུ་འགལ་གྱི་བུ་ཆེན་པོས་སྤྲུལ་པ་དེ་མཐོང་ནས།
རྫུ་འཕྲུལ་གྱི་སྟོབས་ཀྱིས། བཅོམ་ལྡན་འདས་ག་ལ་བ་དེར་སོང་ངོ་། །ཚེ་དང་ལྡན་པ་མོའུ་འགལ་གྱི་བུ་ཆེན་པོས། ཚེ་དང་ལྡན་པ་འོད་སྲུངས་ཆེན་པོ་བཅོམ་
ལྡན་འདས་ཀྱི་སྤྱན་སྔར་ཧ་ཅང་ཡང་མི་རིང་བ་ཞིག་ཏུ། འཁོར་གྱི་ནང་ན་ཕྱོགས་གཅིག་ཏུ་འདུག་པ་མཐོང་སྟེ། མཐོང་ནས་འདི་སྐད་ཅེས་སྨྲས་སོ། །བཙུན་པ་
འོད་བསྲུང་ཁྱོད་ག་ལ་བ་དེ་ནས་སྤྲུལ་ཏེ། སྤྲུལ་ནས་མགྱོགས་པར་བཅོམ་ལྡན་འདས་ཀྱི་དྲུང་དུ་ཕྱིན་ཏེ། སྤྱན་སྔར་ཧ་ཅང་ཡང་མི་རིང་བ་ཞིག་དུ་འཁོར་གྱི་ནང་དུ་ཕྱོགས་
གཅིག་ཏུ་འདུག་པ་ནི། མྱུར་བ་བསྟེན་པའི་རྫུ་འཕྲུལ་དང་ལྡན་ནོ། །དེ་སྐད་ཅེས་སྨྲས་པ་དང་། ཚེ་དང་ལྡན་པ་འོད་བསྲུང་ཆེན་པོས། ཚེ་དང་ལྡན་པ་
མོའུ་དགལ་གྱི་བུ་ཆེན་པོ་ལ་འདི་སྐད་ཅེས་སྨྲས་སོ། །ཚེ་དང་ལྡན་པ་མོའུ་འགལ་གྱི་བུ་ཆེན་པོ་ནི། བཅོམ་ལྡན་འདས་ཀྱིས་རྫུ་འཕྲུལ་དང་ལྡན་པའི་
མཆོག་ཏུ་གསུངས་ན། འདི་ལ་ཁོ་བོའི་རྫུ་འཕྲུལ་རྣམ་པར་འཕྲུལ་པས་ལྟས་ཅི་ཞིག་ཏུ་འགྱུར།། །།གནོད་སྦྱིན་ཅི་འཇིགས་ཀྱི་ལེའུ་སྟེ་གཉིས་པའོ། །

།། །།བམ་པོ་གསུམ་པའོ།། །།
དེ་ནས་ཚེ་དང་ལྡན་པ་ཤ་རིའི་བུ་བསྟན་ལས་ལངས་ཏེ། བླ་གོས་ཕྲག་པ་གཅིག་ཏུ་གཟར་ནས། པུས་མོ{ས}་གཡས་པའི་ལྷ་ང་ས་ལ་གཙུགས་ཏེ། བཅོམ་ལྡན་
འདས་ག་ལ་བ་དེ་ལོགས་སུ་ཐལ་མོ་སྦྱར་བ་བཏུད་དེ། བཅོམ་ལྡན་འདས་ལ་འདི་སྐད་ཅེས་གསོལ་ཏོ། །གལ་ཏེ་ཞུས་ནས་ཞུ་བ་ལུང་བསྟན་པའི་སླད་དུ།
བཅོམ་ལྡན་འདས་ཀྱིས་བདག་ལ་སྐབས་ཕྱེ་ན། བཅོམ་ལྡན་འདས་དེ་བཞིན་གཤེགས་པ་ཡང་དག་པར་རྫོགས་པའི་སངས་རྒྱས་ལ་བདག་ཕྱོགས་འགའ་ཞིག་ཞུའོ།
དེ་སྐད་ཅེས་གསོལ་པ་དང་། བཅོམ་ལྡན་འདས་ཀྱིས་ཚེ་དང་ལྡན་པ་ཤ་རིའི་བུ་ལ་འདི་སྐད་ཅེས་བཀའ་སྩལ་ཏོ། །ཤ་རིའི་བུ་ཁྱོད་དེ་བཞིན་གཤེགས་པ་དགྲ་{པ་}
བཅོམ་པ་ཡང་དག་པར་རྫོགས་པའི་སངས་རྒྱས་ལ་ཅི་དང་ཅི་འདོད་པ་དྲིས་ཤིག་དང་། དྲིས་པ་དེ་དང་དེ་ལུང་བསྟན་པས་ངས་ཁྱོད་ཀྱིས་སེམས་རངས་པར་བྱའོ། །
དེ་སྐད་ཅེས་བཀའ་སྩལ་ནས། བཅོམ་ལྡན་འདས་ལ་ཚེ་དང་ལྡན་པ་ཤ་རིའི་བུས་འདི་སྐད་ཅེས་གསོལ་ཏོ། །བཅོམ་ལྡན་འདས་ཆོས་དུ་དང་ལྡན་ན། བྱང་ཆུབ་
སེམས་དཔའ་ལུས་ཀྱི་ལས་ཁ་ན་མ་ཐོ་བ་མ་མཆིས་པ་དག་ལགས། ངག་གི་ལས་ཁོ་ན་མ་ཐོ་བ་མ་མཆིས་པ་དང་། ཡིད་ཀྱི་ལས་ཁ་ན་མ་ཐོ་བ་མ་མཆིས་པ་དང་།

༄༅། །ལུས་ཀྱི་ལས་ཡོངས་སུ་དག་པ་དང་། ངག་གིས་ལས་ཡོངས་སུ་དག་པ་དང་། ཡིད་ཀྱིས་
ལས་ཡོངས་སུ་དག་པ་དང་། ལུས་ཀྱི་ལས་མ་གཡོས་པ་དང་། ངག་གིས་ལས་མ་གཡོས་པ་དང་ཡིད་ཀྱི་ལས་མ་གཡོས་པ་རྣམས་ལགས། ཐམས་ཅད་མཁྱེན་
པའི་སེམས་བསྐྱེད་པ་དེ་ལས། བདུད་དང་བདུད་ཀྱིས་རིས་ཀྱི་ལྷ་རྣམས་ཀྱིས་བསྐྱོད་མི་ནུས་པ་རྣམས་ལགས། ནས་སར་འཕར་བ་ལ་མཁས་པ་རྣམས་ལགས།
སེམས་ཅན་ཐམས་ཅད་ཀྱི་འདྲེན་པར་གྱུར་པ་དང་། རྣམ་པར་འདྲེན་པར་འགྱུར་བ་དང་། ཡོངས་སུ་འདྲེན་པར་གྱུར་པ་དང་། སྒྲོན་མར་གྱུར་པ་དང་། མུ་སྟེགས་
སུ་གྱུར་པ་དང་། ཟམ་པར་གྱུར་པ་དང་། གྲུར་གྱུར་པ་དང་། སྒྲོལ་བ་པོ་དང༌། ཕ་རོལ་ཏུ་འགྲོ་བར་གྱུར་པ་དང་། གནས་དང་། མགོན་དང་།
སྐྱབས་དང་། དཔུང་གཉེན་དུ་གྱུར་པ་དང་། ཐམས་ཅད་མཁྱེན་པའི་སེམས་བསྐྱེད་པ་དེ་ལས་བཟློགས་པར་མི་ནུས་པ་རྣམས་ལགས། དེ་ནས་བཅོམ་
ལྡན་འདས་ལ་ཚེ་དང་ལྡན་པ་ཤ་རིའི་བུའི་ཚིགས་སུ་བཅད་པའི་དབྱངས་ཀྱིས་དོན་དེ་ཉིད་དུ་ཀུན་ཞུས་པ། གང་གི་བྱང་ཆུབ་རབ་ཞུགས་པ། དཔའོ་དེའི་དོན་ཅི་ལགས། 
གང་གིས་དམ་པ་ཙམ་པ་འཚང་རྒྱ་བ། ཡོན་ཏན་ཆོས་རྣམས་བརྗོད་དུ་གསོལ། སྲོགས་ཆགས་ཀུན་ལ་སྨན་སླད་དུ། དབའ་བོ་དེ་དག་ཇི་ལྟར་སྤྱོད། ཇི་ལྟ་

བུའི་ཆོས་བསྒོམས་པས། མིའི་དམ་པ་སངས་རྒྱས་འགྱུར། བྱང་ཆུབ་སྙིང་པོར་རབ་གནས་ནས། སྡིག་ཅན་དག་ནི་ཇི་ལྟར་འདུལ། །བྱེ་བ་དང་ནི་ཞིང་སྐྱོང་ནས།
ཇི་སྙེད་བྱང་ཆུབ་མཆོག་འཚང་རྒྱ། བྱང་ཆུབ་སེམས་དཔའ་གང་གི་དོན། འདི་འདྲི་ཚིག་ནི་ཅི་ཞིག་ལགས། སངས་རྒྱས་ཆོས་ཀྱིས་མཆོག་རྣམས་དང་། བྱང་ཆུབ་
དག་ནི་འདིར་བརྗོད་གསོལ། སྲོགས་ཆགས་ཀུན་ལ་སྨན་སླད་དུ། པད་མ་བཞིན་དུ་མ་ཆགས་ཤིང་། སེམས་ཅན་བྱེ་བ་གྲོལ་མཛད་པར། འཇིག་རྟེན་
འདི་ནི་ཇི་ལྟར་སྤྱོད་། མཁས་པ་ལྷ་དང་ཀླུ་དག་དང་། མི་དང་མི་མ་ལགས་རྣམས་ཀྱིས། ཇི་ལྟར་བུར་ནི་མཆོད་འགྱུར་བ། ཞུས་པ་དེ་དག་བཤད་དུ་གསོལ།
དེ་ནས་བཅོམ་ལྡན་{ལ་}འདས་ཀྱིས་ཚེ་དང་ལྡན་པ་ཤི་རའི་བུ་ལ་འདི་སྐད་ཅེས་བཀའ་སྩལ་ཏོ། །ཤ་རིའི་བུ་བྱང་ཆུབ་སེམས་དཔའ་ཆོས་གཅིག་དག་ལྡན་ན།
སངས་རྒྱས་ཀྱི་ཆོས་འདི་དག་དང་། གཞན་ཡང་དཔག་ཏུ་མེད་པ་དག་ཡོངས་སུ་འཛིན་ཏོ། །ཆོས་གཅིག་པོ་གང་ཞེ་ན། འདི་ལྟ་སྟེ་བསམ་པ་ཕུན་སུམ་
ཚོགས་པའི་བྱང་ཆུབ་ཀྱི་སེམས་ཏེ། ཤ་རིའི་བུ་བྱང་ཆུབ་སེམས་དཔའ་ཆོས་གཅིག་པོ་དེ་དང་ལྡན་ན་སངས་རྒྱས་ཀྱི་ཆོས་འདི་དག་དག་དང་། གཞན་ཡང་
དཔག་ཏུ་མེད་པ་དག་ཡོངས་སུ་འཛིན་ཏོ། །དེ་ནས་བཅོམ་ལྡན་འདས་ལ་ཚེ་དང་ལྡན་པ་ཤི་རའི་བུས་འདི་སྐད་ཅེས་གསོལ་ཏོ། །བཅོམ་ལྡན་འདས་བསམ་

༄༅། །པ་ཇི་ལྟ་བུ་བྱང་ཆུབ་སེམས་ཀྱི་སེམས་ཅི་ལྟ་བུ། དེ་སྐད་ཅེས་གསོལ་པ་དང་། བཅོམ་ལྡན་འདས་ཀྱིས་ཚེ་དང་ལྡན་པ་ཤ་
རིའི་བུ་ལ་འདི་སྐད་ཅེས་བཀའ་སྩལ་ཏོ། །ཤ་རིའི་བུ་བསམ་པ་ཞེས་བྱ་བ་ནི་མ་ཕྱེད་པའི་ཕྱིར་སྙིང་པོ་འོ། །བསྟེན་པའི་ཕྱིར་མ་ཕྱེད་པའོ། །མི་གཡོས་པའི་ཕྱིར་བསྟན་པའོ།
མ་འཁྲུལ་པའི་ཕྱིར་མི་གཡོ་བ་འོ། །ཤིན་ཏུ་གནས་པའི་ཕྱིར་མི་གཡོ་བ་འོ། །མི་ལྡོག་པའི་ཕྱིར་ཤིན་ཏུ་གནས་པའོ། །སེམས་ཅན་ལ་ལྟ་བའི་ཕྱིར་མི་ཟློག་པའོ། །སྙིང་རྗེ་
ཆེན་པོའི་རྩ་བ་ལས་བྱུང་བའི་ཕྱིར་སེམས་ཅན་ལ་ལྟའོ། །ཡོངས་སུ་མི་སྐྱོ་བའི་ཕྱིར་སྙིང་རྗེ་ཆེན་པའོ་རྩ་བའོ། སེམས་ཅན་ཡོངས་སུ་སྨིན་པར་བྱ་བའི་མཆོག་ཤེས་པའི་
ཕྱིར་ཡོངས་སུ་མི་སྐྱོ་བའོ། །བདག་ལ་བདེ་བ་མ་ཡིན་པའི་ཕྱིར་སེམས་ཅན་ཡོངས་སུ་སྨིན་པར་བྱའི་ཆོ་ག་ཤེས་པའོ། །ལན་དུ་ཕན་འདོགས་རེ་བ་མེད་པའི་ཕྱིར་བདག་བདེ་བ་མ་ཡིན་
པའོ། །ཟང་ཟིང་མེད་པའི་ཕྱིར་ལེན་དུ་ཕན་འདོགས་པར་རེ་བ་མེད་པའོ། །སེམས་ཅན་གྱི་ཕྱིར་འབྲང་བས་ཟང་ཟིང་མེད་པའོ། །མཐུ་ཆུང་སེམས་ཅན་ལ་ལྟ་བའི་ཕྱིར།
སེམས་ཅན་གྱི་ཕྱིར་འབྲང་བའོ། །མགོན་དུ་གྱུར་བའི་ཕྱིར་མཐུ་ཆུང་བའི་སེམས་ཅན་ལྟ་བའོ། །སྐྱབས་དང་དཔུང་གཉེན་གྱི་ཕྱིར་མགོན་དུ་གྱུར་པའོ། །མ་འཁྲུགས་
པའི་ཕྱིར་སྐྱབས་གཉེན་ནོ། །ཤིན་དུ་ཡང་དག་པར་བརྟགས་པའི་ཕྱིར་མ་འཁྲུགས་པའོ། །བརྩོད་པ་མེད་པའི་ཕྱིར་ཤིན་ཏུ་ཡང་དག་པར་བརྟགས་པའོ། །བསམ་པ་དགེ་

བའི་ཕྱིར་བརྩོད་པ་མེད་པའོ། །ཅི་ཡང་མེད་པའི་ཕྱིར་བམས་པ་དེ་དགེ་བའོ། །ཤིན་དུ་ཡོངས་སུ་དག་པའི་ཕྱིར་ཅི་ཡང་མེད་པའོ། །རབ་ཏུ་བྱུང་བར་བྱ་བའི་ཕྱིར་ཤིན་ཏུ་ཡོངས་སུ་
དག་པའོ། །ནང་དྲི་མ་མེད་པའི་ཕྱིར་རབ་ཏུ་བྱང་བར་བྱས་པའོ། །ཕྱི་ཤིན་ཏུ་ཡོངས་སུ་དག་པའི་ཕྱིར་ནང་དྲི་མ་མེད་པའོ། །དེ་ལྟར་ཤ་རིའི་བུ་མི་ཕྱེད་པས་སྙིང་པོ་ཞེས་བྱ་བ་ནས།
ཕྱི་བཞིན་དུ་ཡོངས་སུ་དག་པའི་ཕྱིར་ནང་དྲི་མ་མེད་པའི་བར་དུ་སྟེ། བསམ་པ་ནི་དེ་ལྟ་བུའོ། །བྱང་ཆུབ་ཀྱི་སེམས་ཅི་ལྟ་བུ་ཞེ་ན། སེམས{ས}་དེ་ནི་ཉོན་མོངས་པ་ཐམས་ཅད་
ཀྱིས་མི་རྫིའོ། །སེམས་དེ་ནི་ཐེག་པ་གཞན་མི་འདོད་པའི་འབྲེལ་བ་མེད་པའོ། །སེམས་དེ་ནི་ཕ་རོལ་རྒོལ་བ་ཐམས་ཅད་ཀྱིས། མི་འཕྲོགས་པའི་ཕྱིར་བརྟན་པའོ། །
སེམས་དེ་ནི་བདུད་ཐམས་ཅད་ཀྱི་མི་ཕྱེད་པའོ། །སེམས་ཅན་དེ་ནི་དགེ་བའི་རྩ་བའི་ཚོགས་བརྩགས་པའི་ཕྱིར་རྟག་པའོ། །སེམས་དེ་ནི་སངས་རྒྱས་ཀྱི་ཆོས་ལ་མོས་པའི་
ཕྱིར་མི་གཡོ་བའོ། །སེམས་དེ་ནི་བྱང་ཆུབ་སེམས་དཔའི་ས་ལ་རབ་ཏུ་གནས་པའོ། །སེམས་དེ་ནི་གཉེན་པོ་མེད་པའི་ཕྱིར་བླ་ན་མེད་པའོ། །སེམས་དེ་ནི་སངས་རྒྱས་
ཀྱིས་ཆོས་ཐམས་ཅད་དེས་པར་ཕིག་པའི་རྡོ་རྗེ་ལྟ་བུའོ། །སེམས་དེ་ནི་སེམས་ཅན་ཐམས་ཅད་ཀྱི་བསམ་པ་ལ་མི་མཉམ་པ་མེད་པའི་ཕྱིར་མཉམ་པའོ། །སེམས་དེ་ནི་རང་
བཞིན་གྱི་ཀུན་ནས་ཉོན་མོངས་པ་མེད་པའི་ཕྱིར་རྣམ་པར་དག་པའོ། །སེམས་དེ་ནི་ཤེས་ཀྱིས་སྣང་བར་བྱེད་པའི་ཕྱིར་དྲི་མ་མེད་པའོ། །སེམས་དེ་ནི་{ནམ་མཁའ་ད་}

༄༅། །སེམས་ཅན་ཐམས་ཅད་ལ་སྐྱབས་བྱེད་པའི་ཕྱིར་རྒྱ་ཆེ་བའོ། །སེམས་དེ་ནི་ནམ་མཁའ་
དང་མཚུངས་པའི་ཕྱིར་ཡངས་པའོ། །སེམས་དེ་ནི་ཐམས་ཅད་མཁྱེན་པའི་ཡེ་ཤེས་ལ་བཏང་བའི་ཕྱིར་སྒྲིབ་པ་མེད་པའོ། །སེམས་དེ་ནི་སྙིང་པོ་ཆེན་པོ་མ་བཅང་
པའི་ཕྱིར་ཐམས་ཅད་ཀྱི་རྗེས་སུ་སོང་བའོ། །སེམས་དེ་ནི་མཁས་པས་བསྔགས་པའི་ཕྱིར་མངོན་དུ་འགྲོ་བར་བྱའོ། །སེམས་དེ་ནི་སངས་རྒྱས་ཀྱི་ཆོས་ཐམས་ཅད་ཀྱི་ས་
བོན་དུ་གྱུར་པའོ། །སེམས་དེ་ནི་བདེ་བའི་དངོས་པོ་ཐམས་ཅད་ཀྱི་གནས་སོ། །སེམས་དེ་ནི་ཚུལ་ཁྲིམས་ཀྱིས་སྨོན་ལམ་ལས་བྱུང་བའོ། །སེམས་དེ་ནི་བསོད་
པས་བསྙེན་པར་བཀའ་བའོ། །སེམས་དེ་ནི་བརྩོན་འགྲུས་ཐུལ་བར་བཀའ་བའོ། །སེམས་དེ་ནི་བསམ་གཏན་དག་གི་ཉེ་བར་ཞི་བའོ། །སེམས་དེ་ནི་ཤེས་ཚོགས་
ཀྱིས་གནོད་པ་མེད་པའོ། །ཡང་སེམས་དེ་ནི་དེ་བཞིན་གཤེགས་པའི་ཚུལ་ཁྲིམས་ཀྱི་ཕུང་པོ་དང་། ཏིང་ངེ་འཛིན་གྱི་ཕུང་པོ་དང་། ཤེས་རབ་ཀྱི་ཕུང་པོ་དང་།
རྣམ་པར་གྲོལ་བའི་ཕུང་པོའི་རྩ་བའོ། །སེམས་དེ་ནི་དེ་བཞིན་གཤེས་པའི་རྣམ་པར་གྲོལ་བའི་ཡེ་ཤེས་གཟིགས་པའི་ཕུང་པོའི་རྩ་བའོ། །སེམས་དེ་ནི་དེ་བཞིན་
གཤེགས་པའི་སྟོབས་བཅུ་དང་། མི་འཇིགས་པ་བཞི་དང་། སངས་རྒྱས་ཀྱིས་ཆོས་མ་འདྲེས་པ་བཅྭོ་བརྒྱད་རྣམས་ཀྱི་ཙེ་བྱའོ། །ཡང་ཤ་རིའི་བུ་སེམས་དེ་ནི་

བྱང་ཆུབ་ཀྱིས་རང་བཞིན་ཏེ། དེའ་ཕྱིར་བྱང་ཆུབ་ཀྱི་སེམས་ཞེས་བྱའོ། །ཤ་རིའི་བུ་བྱང་ཆུབ་སེམས་དཔའ་བསམ་པ་དང་། བྱང་ཆུབ་ཀྱི་སེམས་དེ་ལྟ་བུ་དང་ལྡན་པ་ནི། བྱང་
ཆུབ་སེམས་དཔའ་ཞེས་བྱའོ། །སེམས་རྒྱ་ཆེན་པོ་སེམས་ཅན་མཆོག་རབ་ཅེས་བྱའོ། །འཇིག་རྟེན་གསུམ་པོ་ཐམས་ཅད་ལས་ཁྱད་པར་གྱུར་པའི་སེམས་ཅན་ཞེས་བྱའོ། །ལུས་
ཀྱི་ལས་ཁ་ན་མ་ཐོ་བ་མེད་པ་ཡིན། ངག་གི་ལས་ཁ་ན་མ་ཐོ་བ་མེད་པ་ཡིན། ཡིད་ཀྱི་ལས་ཁ་ན་མ་ཐོ་བ་མེད་པ་པ་ཡིན། ལུས་ཀྱི་ལས་ཡོངས་སུ་དག་པ་ཡིན། ངག་གི་ལས་
ཡོངས་སུ་དག་པ་ཡིན། ཡིད་ཀྱི་ལས་ཡོངས་སུ་དག་པ་ཡིན། ལུས་ཀྱི་མི་ལས་མ་གཡོས་པ་ཡིན། དག་གིས་ལས་མ་གཡོས་པ་ཡིན། ཡིད་ཀྱི་ལས་མ་
གཡོས་པ་ཡིན། ཐམས་ཅད་མཁྱེན་པའི་སེམས་སྐྱེད་པ་དེ་ལས་བདུད་དང་བདུང་ཀྱི་རིས་ཀྱི་ལྷ་རྣམས་ཀྱི་བསྐྱོད་པར་མི་ནུས་པ་ཡིན་ནོ། །ས་ནམ་སར་འཕར་
བ་ལ་མཁས་པ་ཡིན། །འཇིན་རྟེན་གྱི་ཆོས་ཐམས་ཅད་ཀྱི་མ་གོས་པ་ཡིན། སེམས་ཅན་གྱི་འདྲེན་པར་གྱུར་པ་ཡིན། རྣམ་པར་འདྲེན་པར་གྱུར་པ་ཡིན།
ཡོངས་སུ་འདྲེན་པར་གྱུར་པ་དང་། སྒྲོན་མ་གྱུར་བ་དང་། མུ་སྟེགས་སུ་གྱུར་པ་དང་། ཟམ་པར་གྱུར་པ་དང་། གྲུར་གྱུར་པ་དང་། སྒྲོལ་བར་གྱུར་
པ་དང་། ཕ་རོལ་ཏུ་འགྲོ་བ་དང་། གནས་དང་། མགོན་དང་། སྐྱབས་དང་། དཔུང་གཉེན་ཡིན་ནོ། །ཐམས་ཅད་མཁྱེན་

༄༅། །པའི་སེམས་སྐྱེད་པ་དེ་ལས་བདུད་དང༌། བདུད་ཀྱི་རིས་ཀྱིས་ལྷ་རྣམས་ཀྱིས་བསྐྱོད་མི་ནུས་པ་ཡིན་ནོ། །དེ་ལྟར་
ན་ཤ་རིའི་བུ་བྱང་ཆུབ་སེམས་དཔའ་བསམ་པ་ཐག་པ་ནས། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་ནས། དང་པ་མང་བ་དང་། འཕགས་
པ་རྣམས་མཐོང་བར་འདོད་པ་དང་། ཆོས་ཉན་པར་འདོད་པ་ཡིན། སེར་སྣ་མེད་ཅིང་ལྷག་པར་གཏོང་བ་དང་། ལག་བརྐྱང་ཞིང་རྣམས་པ་གཏོང་བ་ལ་དགའ་བ་དང་།
སྦྱིན་པ་འགྱེད་པ་ལ་དགའ་བ་དང་། སེམས་ཅན་ཐམས་ཅད་ལ་ཁོང་ཁྲོ་བ་མེད་པའི་སེམས་ཡིན། རྙོག་པ་མེད་པའི་སེམ་ས་དང་། འཁྲུགས་པ་མེད་པའི་སེམས་
དང༌། མ་འདྲེས་པའི་སེམས་དང་། དེ་དང་ལས་ཀྱིས་རྣམ་པར་སྨིན་པ་ལ་མངོན་པར་དད་པ་དང་། རབ་ཏུ་རྟོག་ཅིང་ཡིད་ཆེས་པ་དང་། ཐེ་ཙོམ་མེད་ཅིང་
སོམ་ཉིད་མེད་པ་ཡིན་ནོ། །དེ་ནག་པོ་དང་དཀར་པོའི་ཆོས{ས་}རྣམས་ཀྱི་འབྲས་བུ་མ་སྟོར་བར་ཤེས་པས། སྲོག་གི་ཕྱིར་ཡང་སྡིག་པའི་ལས་མི་བྱེད་པ་ཡིན་ཏེ།
དེ་སྲོག་བཅད་པ་སྤོང་བ་ཡིན། མི་བྱིན་པར་ལེན་པ་དང་། འདོད་པས་ལོག་པར་གཡེན་པ་དང་། བརྫུན་དུ་སྨྲ་བ་དང༌། ཕྲ་མ་དང་། ངག་རྩུབ་
པོ་དང་། ཚིག་ཁྱལ་བ་དང་། རྣབ་སེམས་དང་། གནོད་སེམས་དང་། ལོག་པར་ལྟ་བ་སྤོང་པ་ཡིན་ཏེ། མི་དགེ་བ་བཅུའི་ལས་ཀྱི་ལམ་འདི་དག་སྤངས་ནས་

དགེ་བ་བཅུའི་ལས་ཀྱི་ལམ་རྣམས་ཡང་དག་པར་ལེན་ཅིང་སྤྱོད་དོ། །དེ་དད་པ་དང་ལྡན་པ་གང་དགེ་སྦྱོང་དང་། བྲམ་ཟེ་དང་ཡང་དག་པར་སོང་བ་དང་། ཡང་
དག་པར་ཞུགས་པ་དང་། ཚུལ་ཁྲིམས་དང་ལྡན་པ་དང་། དགེ་བའི་ཆོས་ཅན་དང་། མང་དུ་ཐོས་པ་དང་། ཐོས་པ་ལ་རྩོན་པ་དང་། ཚུལ་བཞིན་
ཡིད་ལ་བྱེད་པ་དང་ལྡན་པ་དང་། དུལ་བ་དང་ཞི་བ་དང་། ཉེ་བར་ཞི་བ་དང་། བརྩོད་པའི་སྨྲ་བ་མེད་པ་དང་། མི་སྙེན་པར་སྨྲ་བ་མེད་པ་དང་། བསམ་
པ་དགེ་ཞིང་མི་དགེ་པའི་བསམ་པ་མེད་པ་དང་། དགེ་བ་ཡང་དག་པར་སྦྱོར་བ་དང་། མི་དགེ་བའི་ཆོས་ཐམས་ཅད་ཡོངས་སུ་སྤངས་པ་དང་། རྒོད་པ་མེད་པ་
དང་། ཁེངས་པ་མ་ཡིན་པ་དང་། ཡབ་ཡོབ་པོ་མེད་པ་དང་། སྨུ་ཆོར་མི་སྨྲ་བ་དང་། ཚིག་མ་འདྲེས་པ་དང་། དྲན་པ་ཉེ་བར་གནས་པ་དང་།
སེམས་ཤིན་དུ་མཉམ་པར་བཞག་པ་དེ་དག་དང་། ཇི་ལྟར་སྲིད་པར་འདྲེན་པ་བཅད་པ་དང་། ཟྲུག་རྔུ་ཕྱུང་བ་བ་དང་། ཁུར་བོར་བ་དང་། ཐེ་ཚོམ་ལས་
རྒལ་བ་དང་། སོམ་ཉི་ལས་རྒལ་བ་དང་། ཡང་སྲིད་པ་ཟད་པའི་པའི་སངས་རྒྱས་བཅོམ་ལྡན་འདས་དང་། བྱང་ཆུབ་སེམས་དཔའ་སེམས་དཔའ་
ཆེན་པོ་དག་དང་། དེ་ལྟ་བུའི་དགེ་སྦྱོང་དང་། བྲམ་ཟེ་དགེ་བའི་བཤེས་གཉེན་དུ་རིག་ནས་དེ་དག་ལ་བསྙན་ཅིང་བསྟན་ཏེ། བསྙེན་བཀུར་བྱེད་

༄༅། །ཅིང་མགུ་བར་བྱེད་ཀྱི། ཡིད་འབྱུང་བར་མི་བྱེད་དོ། །དགའ་བར་བྱེད་ཀྱི། མི་དགའ་
བར་མི་བྱེད་དོ། །དེས་དགེ་བའི་བཤེས་སྙེན་མགུ་བར་བྱས་པས་དེ་དག་དེ་ལ་ཆོས་ཀྱིས་ཕན་འདོགས་པར་བྱེད་དོ། ཆོས་ཀྱི་གཏམ་གྱིས་ཡང་དག་པར་སྟོན་པར་
བྱེད། ཡང་དག་པར་འཛིན་དུ་འཇུག ། ཡང་དག་པར་བཟེངས་བསྟོད། ཡང་དག་པར་རབ་ཏུ་དགའ་བར་བྱེད་དེ། སྦྱིན་པས་ལོངས་སྤྱོད་ཆེན་པོ་འགྱུར་བ་དང་།
ཚུལ་ཁྲིམས་གྱི་མཐོ་རིས་སུ་སྐྱེ་བ་དང་། ཐོས་པས་ཤེས་རབ་ཆེན་པོར་འགྱུར་བ་དང་། སྒོམ་པས་འབྲལ་བར་འགྱུར་རོ་ཞེས་ཡང་དག་པར་རབ་ཏུ་སྟོན་ཏོ། །འདི་
ནི་སྦྱིན་པ། འདི་ནི་སྦྱིན་པའི་འབྲས་བུ། འདི་ནི་སེར་སྣ། འདི་ནི་སེར་སྣའི་འབྲས་བུ། འདི་ནི་ཚུལ་ཁྲིམས་ཀྱི་རྣམས་པར་སྨིན་པ། འདི་ནི་འཆལ་བའི་ཚུལ་ཁྲིམས་འདི་ནི་འཆལ་བའི་ཚུལ་
ཁྲིམས་ཀྱི་རྣམ་པར་སྨིན་པ། འདི་ནི་བཟོད་པ། འདི་ནི་བཟོད་པའི་རྣམ་པར་སྨིན་པ། འདི་ནི་གནོད་སེམས། འདི་ནི་གནོད་སེམས་ཀྱི་རྣམ་པར་སྨིན་པར་
འདི་ནི་བརྩོན་{པ་}འགྲུས། འདི་ནི་བརྩོན་འགྲུས་ཀྱིས་རྣམ་པར་སྨིན་པ། འདི་ནི་ལེ་ལོ། །འདི་ནི་ལེ་ལོའི་རྣམ་པར་སྨིན་པ། འདི་ནི་བསམ་གཏན།
འདི་ནི་བསམ་གཏན་གྱི་རྣམ་པར་སྨིན་པ། འདི་ནི་སེམས་གཡེང་པའི་རྣམ་པར་སྨིན་པ། འདི་ནི་ཤེས་རབ་ཀྱི་རྣམ་པར་སྨིན་པ། འདི་ནི་འཆལ་བའི་ཤེས་

རབ། འདི་ནི་འཆལ་པའི་ཤེས་རབ་གྱི་རྣམ་པར་སྨིན་པ། འདི་ནི་ལུས་ཀྱི་ལེགས་པར་སྤྱོད་པ། འདི་ནི་ལུས་ཀྱི་ལེགས་པར་སྤྱོད་པའི་རྣམ་པར་སྨིན་པ།
འདི་ནི་ལུས་ཀྱི་ཉེས་པར་སྤྱོད་པ། འདི་ན་ལུས་ཀྱི་ཉེས་པར་སྤྱོད་པའི་རྣམ་པར་སྨིན་པ། འདི་ནི་ངག་གི་ལེགས་པར་སྤྱོད་པ། འདི་ནི་ངག་གི་ལེགས་པར་སྤྱོད་པའི་
རྣམ་པར་སྨིན་པ། འདི་ནི་ངག་གི་ཉེས་པར་སྤྱོད་པ། འདི་ནི་ངག་གི་ཉེས་པར་སྤྱོད་པའི་རྣམ་པར་སྨིན་པ། འདི་ནི་ཡིད་ཀྱི་ལེགས་པར་སྤྱོད་པའི་རྣམ་པར་སྨིན་པ། 
འདི་ནི་ཡིད་ཀྱི་ཉེས་པར་སྤྱོད་པ། འདི་ནི་ཡིན་ཀྱི་ཉེས་པར་སྤྱོད་པའི་རྣམ་པར་སྨིན་པ། འདི་དགེ་བ། འདི་ནི་མི་དགེ་བ། འདི་ནི་མི་བྱ་བ། འདི་བྱས་ནས་
ཡུན་རིང་པོའི་དོན་དང་། ཕན་པ་བདེ་བ་འགྱུར། འདི་བྱས་ན་ཡུན་རིང་པོར་གནོད་པ་དང་། མི་ཕན་པ་དང་། མི་བདེ་བར་འགྱུར་རོ་ཞེས་དེ་ལྟར་དེ་ལ་དགེ་བའི་
བཤེས་གཉེན་དེ་དག་ཆོས་ཀྱི་གཏམ་ཡང་དག་པར་སྟོན་ཏེ། ཡང་དག་པར་འཛིན་དུ་འཇུག། ཡང་དག་པར་བཟེངས་བསྟོད། ཡང་དག་པར་རབ་ཏུ་དགའ་བར་
བྱེད་དེ། སྣོད་དུ་གྱུར་པར་ཡང་ཤེས་ནས་ཟབ་མོའི་གཏམ་ཡང་དག་པར་འཛིན་དུ་འཇུག་སྟེ། འདི་ལྟ་སྟེ་སྟོང་པ་ཉིད་ཀྱི་གཏམ་དང་། མཚན་མ་མེད་པའི་གཏམ་དང་།
དང༌། སྨོན་པ་མེད་པའི་གཏམ་དང་། མངོན་པར་འདུ་མི་བྱེད་པའི་གཏམ་དང་། མ་སྐྱེས་པའི་གཏམ་དང་། མ་བྱུང་བའི་གཏམ་དང་། བདག་མེད་པའི་གཏམ་དང་།

༄༅། །སེམས་ཅན་མེད་པའི་གཏམ་དང་། གང་ཟག་མེད་པའི་གཏམ་དང་། རྟེན་ཅིང་འབྲེལ་
བར་འབྱུང་བ་ཟབ་མོའི་གཏམ་རབ་ཏུ་སྟོན་ཏོ། །འདི་ལྟ་སྟེ་འདི་ཡོད་པས་འདི་འབྱུང་། འདི་སྐྱེས་པའི་ཕྱིར་འདི་སྐྱེས་བ་སྟེ། འདི་ལྟར་མ་རིག་པའི་སྐྱེན་གྱིས་
འདུ་བྱེད་རྣམས། འདུ་བྱེད་ཀྱི་རྐྱེན་གྱི་རྣམས་པར་ཤེས་པ། རྣམ་པར་ཤེས་པའི་རྐྱེན་གྱི་མིང་དང་གཟུགས། མི་དང་གཟུགས་ཀྱི་རྐྱེན་གྱི་སྐྱེ་མཆེད་དྲུག། སྐྱེ་མཆེད་
དྲུག་གི་རྐྱེན་གྱི་རེག་པ། རེག་པའི་རྐྱེན་གྱིས་ཚོར་བ། ཚོར་བའི་རྐྱེན་གྱིས་སྲེད་པ། སྲེད་པའི་རྐྱེན་གྱི་ལེན་པ། ལེན་པའི་རྐྱེན་གྱིས་སྲིད་པ། སྲིད་པའི་རྐྱེན་གྱིས་སྐྱེ་བ། སྐྱེ་བའི་རྐྱེན་གྱི་རྒ་ཤི་དང་།
མྱ་ངན་དང་། །སྨྲེ་སྔགས་འདོན་པ་དང་། །སྡུག་བསྔལ་བ་དང་། ཡིད་མི་བདེ་བ་དང་། འཁྲུགས་པ་རྣམས་འབྱུང་བར་འགྱུར་ཏེ། དེ་ལྟར་སྡུག་བསྔལ་
གྱི་ཕུང་པོ་འདི་འབའ་ཞིག་འབྱུང་བར་འགྱུར་རོ། །འདི་ལྟ་སྟེ། འདི་ཡོད་ན་འདི་མི་འབྱུང་། འདི་འགགས་པས་འདི་འགག་སྟེ། འདི་ལྟ་སྟེ་མ་རིག་པ་འགག་
པས་འདུ་བྱེད་འགག་པ་ནས་དེ་ལྟར་སྡུག་བསྔལ་གྱི་ཕུང་པོ་ཆེན་པོ་འདི་འབའ་ཞིག་འགགས་པར་འགྱུར་རོ་ཞེས་བྱ་བའི་བར་དུ་སྟེ། འདི་ལྟ་ཆོས་གང་ཡང་སྐྱེ་བ་འམ། 
འགག་པ་མེད་དོ། །དེ་ཅིའི་ཕྱིར་ཞེ་ན། ཆོས་ཐམས་ཅད་ནི་རྟེན་ཅིང་འབྲེལ་བར་འབྱུང་བ་སྟེ། བདག་པོ་མེད་པ། བྱེད་པ་པོ་མེད་པ། ཚོར་བ་པོ་མེད་པ། 

རྒྱུ་དང་རྐྱེན་ལས་བྱུང་བ་སྟེ། འདི་ལ་ཆོས་གང་ཡང་འགྲུབ་པ་མེད། ལྡོག་པ་མེད། རྗེས་སུ་འཇུག་པ་མེད་དེ། ཡང་དག་པ་མ་ཡིན་པའི་རྨོངས་པས་ཁམས་
གསུམ{ས}་འདོགས་པར་འགྱུར་རོ། །ཉོན་མོངས་པའི་ལམ་དང་། སྡུག་བསྔལ་གྱི་ལམ་དུ་འདོགས་པར་འགྱུར་རོ། །ཡང་དག་པ་མ་ཡིན་པའི་རྨོངས་པ་ཡང་དག་
པ་ཅི་ལྟ་བ་བཞིན་དུ་བརྟགས་ནས། ཆོས་གང་ཡང་ཆོས་གང་གི་བྱེད་པ་པོ་མ་ཡིན་ནོ། །གང་ལ་བྱེད་པ་པོ་མེད་པ་དེ་ལ་དོན་པར་བྱ་བ་ཡང་དམིགས་ཏེ། དེ་ལ་
ཆོས་གང་ཡང་འབྱུང་བ་མེད། འཇིག་པ་མེད་པ་ཞེས་བརྗོད་དོ། །དེས་དེ་ལྟ་བུའི་ཆོས་ཟབ་མོ་ཐོས་ནས་ཐེ་ཙོམ་མི་{མེ་}ཟ་སོམ་ཉིད་མེད་ཅིང་། ཆོས་ཐམས་
ཅད་ལ་ཆགས་པ་མེད་པར་འཇུག་སྟེ། དེ་གཟུགས་ལ་མི་ཆགས། ཚོར་བ་དང་། འདུ་ཤེས་དང་། འདུ་བྱེད་དང་། རྣམ་པར་ཤེས་པ་ལ་མི་ཆགས་
མིག་དང་། གཟུགས་དང་། མིག་གི་རྣམས་པར་ཤེས་པ་ལ་མི་ཆགས། རྣ་བ་དང་། སྣ་དང་། ལྕེ་དང་། ལུས་དང་། ཡིད་དང་། ཆོས་
དང་། ཡིད་ཀྱི་རྣམས་པར་ཤེས་པ་ལ་མི་ཆགས་ཏེ། འདི་ལྟར་ཆོས་ཐམས་ཅད་ནི་རང་བཞིན་གྱིས་སྟོང་པ་འོ་ཞེས་དང་ངོ་། །ཤ་རིའི་བུ་དེ་ལྟར་དད་པ་ལ་གནས་
པའི་བྱང་ཆུབ་སེམས་དཔའ་ནི་སངས་རྒྱས་ལྟ་བ་ལས་ཡོངས་སུ་མི་ཉམས། ཆོས་ཉན་པ་ལ་ཡོངས་སུ་མི་ཉམས། དགེ་འདུན་ལ་བསྙེན་བཀུར་བྱེད་པ་ལ་ཡོངས་སུ་མི་

༄༅། །མཉམ་སོ། །དེ་{ད་}གང་དང་གང་དུ་སྐྱེ་བ་དང་དེ་དག་དུ། སངས་རྒྱས་ལ་ལྟ་བ་དང་བྲལ་བར་
མི་འགྱུར་རོ། །ཆོས་ཉན་པ་དང་བྲལ་བར་མི་འགྱུར། དགེ་འདུན་ལ་བསྙེན་བཀུར་བྱེད་པ་དང་བྲལ་བར་མི་འགྱུར། སངས་རྒྱས་བཅོམ་ལྡན་འདས་རྣམས་ཀྱི་སྤྱན་སྔར་
སྐྱེ་བར་འགྱུར་ཏེ། དེ་དང་དེ་དག་ཏུ་སྐྱེས་ནས་ཀྱང་བརྩོན་འགྲུས་བརྩོམ་ཞིང་དགེ་བའི་ཆོས་ཡོངས་སུ་ཚོལ་བ་ལ་བརྩོན་པར་འགྱུར་རོ། །དེ་བརྩོན་འགྲུས་རྩོམ་ཞིང་དགེ་
བའི་ཆོས་ཡོངས་སུ་ཚོལ་བ་ལ་བརྩོན་པར་འགྱུར་རོ། །དེ་བརྩོན་འགྲུས་བརྩམས་པས་ཁྱིམ་གྱིས་གནས་མི་འདོད་པར་འགྱུར། བུ་ཕོ་དང་བུ་མོ་མི་འདོད་པར་འགྱུར། བྲན་
ཕོ་དང་། བྲན་མོ་དང་ལས་བྱེད་པ་དང་། ཞོ་ཤས་འཚོ་བ་དག་མི་འདོད་པར་འགྱུར། ཡོངས་སུ་བཟུངས་བ་ཐམས་ཅད་ངོ་བོར་ལྟར་མི་འདོད་པར་འགྱུར་ཏེ། །དེ་
སྐྱེས་ནས་འདོད་པ་ལ་མ་བརྩོས་པར་ན་ཚོད་གཞོན་ནུར་སངས་རྒྱས་བཅོམ་ལྡན་འདས་རྣམས་ཀྱི་བསྟན་པ་ལ་དད་པས། ཁྱིམ་ནས་ཁྱིམ་མེད་པར་མྱུར་དུ་རབ་ཏུ་བྱུང་ངོ་།
དེ་དད་པས་རབ་ཏུ་བྱུང་ནས། དེག་བའི་བཤེས་བསྙེན་མཆོག་དང་ལྡན་ཞིང་། དགེ་བའི་བཤེས་གཉེན་དང་འགྲོགས། དགེ་བའི་བཤེས་གཉེན་ལ་རྟོགས་
པས། དགེ་བའི་བསམ་པ་རྙེད་པར་འགྱུར་རོ། །དེ་དགེ་བའི་བསམ་པ་དང་ལྡན་པས། །དགེ་བའི་ཆོས་རྣམས་ཉན་ཅིང་། སྒྲུབ་པ་སྙིང་

པོར་བྱེད་པར་འགྱུར་ཏེ། ཚིག་ལྷུར་བྱེད་པའི་བློ་དང་ལྡན་པར་མི་འགྱུར། མང་དུ་ཐོས་པས་ཡོངས་སུ་ཚོལ་བ་ལས་ངོམ་པར་མི་འགྱུར། ཇི་ལྟར་ཐོས་པའི་ཆོས་
རྣམས་གཞན་ལ་ཡང་རྒྱ་ཆེར་ཡང་དག་པར་རབ་ཏུ་སྟོན་ཏེ། ཟང་ཟིང་མེད་པའི་སེམས་ཀྱིས་རྙེད་པ་དང་། བཀུར་སྟི་དང་། ཚིགས་སུ་བཅད་པ་ལ་མི་རེ་ཞིང་། 
རང་གི་ཚིགས་སུ་མི་སྤོང་བར། གཞན་ལ་ཆོས་སྟོན་ཏེ། ཇི་ལྟར་ཐོས་པ་དང་། ཇི་ལྟར་གནས་པ་དེ་བཞིན་དུ་གཞན་ལ་ཆོས་སྟོན་ཏོ། །ཆོས་ཉན་
པ་རྣམས་ལ་བྱམས་པ་ཆེན་པོ་རྙེད་པར་འགྱུར། སེམས་ཅན་ཐམས་ཅད་ལ་སྙིང་རྗེ{ས}་ཆེན་པོ་འཇུག་པར་འགྱུར་རོ། །དེ་མང་དུ་ཐོས་པས་ལུས་དང་སྲོག་ལ་
མི་ལྟ་བར་གྱུར་འདོད་པ་ཉུང་ཞིང་ཆོག་ཤེས་པར་གྱུར་རབ་ཏུ་དབེན་པ་དེས་པར་འགྱུར། གསོ་སླ་བ་དང་། དགང་སླ་བ་དང་། དགོན་པ་ལ་དགའ་བ་དང་། ཇི་
ལྟར་ཐོས་པའི་ཆོས་རྣམས་ཉེ་བར་རྟོག་པ་དང་། དོན་ལ་རྟོག་གི། ཡི་གེ་ལ་མི་སྟོན་པ་ཡིན། ལྷ་དང་མི་དང་ལྷ་མ་ཡིན་དུ་བཅས་པའི་འཇིག་རྟེན་གྱི་བརྟེན་
དུ་འགྱུར། བདག་འབའ་ཞིག་གི་ཕྱིར་ཞུགས་པ་མ་ཡིན་གྱིས། སེམས་ཅན་ཐམས་ཅད་ཀྱི་ཕྱིར་འདི་ལྟ་སྟེ། ཐེག་པ་ཆེན་པོ་བླ་ན་མེད་པ་སངས་རྒྱས་ཀྱི་{ས་}ཡེ་ཤེས་
མི་མཉམ་པའི་ཡེ་ཤེས་འཇིག་རྟེན་གསུམ་པོ་ཐམས་ཅད་ལས་ཁྱད་དུ་འཕགས་པའི་ཡེ་ཤེས་ཡོངས་སུ་ཚོལ་ལོ། །བག་ཡོད་པ་ལྷུར་བྱེད་པར་འགྱུར་ཏེ། དེ་ལ་བག་

༄༅། །ཡོད་པ་གང་ཞེ་ན་འདི་ལྟ་སྟེ། དབང་པོ་ཡང་དག་པར་བསྡོམས་པའོ། །དེ་ལ་དབང་པོ་ཡང་
དག་པར་བསྡོམས་གང་ཞེ་ན། གང་མིག་གིས་གཟུགས་མཐོང་ནས་མཚན་མར་མི་འཛིན། མངོན་རྟགས་སུ་མི་འཛིན། གཟུགས་ལ་ཆགས་པ་དང་། ཉེས་
དམིགས་དང་འབྱུང་བ་ཡང་ཡང་དག་པར་ཇི་ལྟ་བ་བཞིན་དུ་རབ་ཏུ་ཤེས་སོ། །དེ་བཞིན་དུ་རྣ་བའི་སྒྲ་དང༌། སྣུས་དྲི་དང་། ལྕེས་རོ་དང་། ལུས་ཀྱི་རེག་བྱ་དང་།
ཡིད་ཀྱིས་ཆོས་ཤེས་ནས། མཚན་མར་མི་འཛིན། མངོན་རྟགས་སུ་མི་འཛིན། ཆོས་རྣམས་ལ་ཆགས་པ་དང་། ཉེས་དམིགས་ཀྱང་ཡང་དག་པ་ཇི་ལྟ་བ་
བཞིན་དུ་རབ་ཏུ་ཤེས་པ་འདི་ནི། བག་ཡོད་པ་ཞེས་བྱའོ། །གཞན་ཡང་ཤ་རིའི་བུ་བག་ཡོད་པ་ཞེས་བྱ་བ་ནི། གང་དག་བདག་གིས་སེམས་འདུལ་བ་དང་། གཞན་
གྱི་སེམས་བསྲུངས་པ་ཉོན་མོངས་པ་ལ་དགའ་བ་སྤོངས་བ་དང་། །ཆོས་ལ་དགའ་བའི་རྗེས་སུ་འགྲོ་བ་དང་། འདོད་པ་ལ་རྣམ་པར་རྟོགས་པ་དང་། གནོད་སེམས་
ཀྱི་རྣམ་པར་རྟོགས་པ་རྣམས་མི་འབྱུང་བ་དང་། རྣམ་པར་འཚེ་བ་རྣམ་པར་རྟོགས་པ་རྣམས་མི་འབྱུང་བ་དང་། ཆགས་པ་མི་དགེ་བའི་རྩ་བ་རྣམས་མི་འབྱུང་བ་དང་།
ཞེ་སྡང་གི་མི་དགེ་བའི་རྩ་བ་རྣམས་མི་འབྱུང་བ་དང་། གཏི་མུག་གི་མི་དགེ་བའི་རྩ་བ་རྣམས་མི་འབྱུང་བ་དང་། ལུས་ཀྱི་ཉེས་པར་སྤྱོད་པ་དང་། ངག་གི་ཉེས་པར་

སྤྱོད་པ་དང་། ཡིད་ཀྱི་ཉེས་པར་སྤྱོད་པ་མི་འགྱུར་བ་དང་། ཚུལ་བཞིན་མ་ཡིན་པ་ཡིད་ལ་བྱེད་པར་མི་འགྱུར་བ་དང་། སྡིག་པ་མི་དགེ་བའི་ཆོས་ཐམས་ཅད་
མི་འབྱུང་བ་དེ་ནི་བག་ཡོད་པ་ཞེས་བྱའོ། །དེ་ལྟར་ཤ་རིའི་བུ་བག་ཡོད་པའི་བྱང་ཆུབ་སེམས་དཔའ་ཚུལ་བཞིན་ཡིད་ལ་བྱེད་པ་ལ་རབ་ཏུ་སྦྱོར་བ་ནི་གང་ཡོད་པ་དེ་ཡོད་པ་
རབ་ཏུ་ཤེས། གང་མེད་པ་དེ་ཡང་རབ་ཏུ་ཤེས་སོ། །དེ་ལ་ཅི་ཡོད་པ་མེད་ཅེ་ན། ཡང་དག་པ་ལ་རབ་ཏུ་སྦྱོར་བ་ལ་ནི་འཕགས་པའི་རྣམ་པར་གྲོལ་བ་ཡོད་དོ། །ལོག་
པ་ལ་རབ་ཏུ་སྦྱོར་བ་ལ་ནི་འཕགས་པའི་རྣམ་པར་གྲོལ་བ་མེད་དོ། །ལས་ཀྱི་རྣམ་པར་སྨིན་པ་ནི་ཡོད་དོ། །གང་གིས་ལས་རྣམ་པར་སྨིན་པ་དེ་ནི་མེད་དོ། །གཞན་
ཡང་མིག་ནི་ཡོད་དོ། །གང་གི་{ས་}མིག་དེ་ནི་མེད་དོ། །རྣ་བ་དང་། སྣ་དང་། ལྕེ་དང་ལུས་དང་། ཡིད་ནི་ཡོད་དོ། །གང་གི་ཡིད་ནི་མེད་དོ། །
གཞན་ཡང་གཟུགས་མི་རྟགས་པ་དང་། སྡུག་བསྔལ་བ་དང་། འགྱུར་བའི་ཆོས་ཅན་དེ་ནི་ཡོད་དོ། །གཟུགས་རྟག་པ་དང་། རྟན་པ་དང་། མི་
འགྱུར་བའི་ཆོས་ཅན་དང་ཐེར་ཟུག་པ་དང་། དེ་བཞིན་དུ་གནས་སོ་ཞེས་བྱ་བ་དེ་ནི་མེད་དོ། །ཚོར་བ་དང་། འདུ་ཤེས་པ་དང་། འདུ་བྱེད་རྣམས་དང་།
རྣམ་པར་ཤེས་པ་མི་རྟག་པ་དང་། སྡུག་བསྔལ་བ་དང་། འགྱུར་པའི་ཆོས་ཅན་ཡོད་དོ། །ཚོར་བ་དང་། འདུ་ཤེས་དང་། འདུ་བྱེད་རྣམས་དང་

༄༅། །རྣམ་པར་ཤེས་པ་རྟག་པ་དང་། གརྟན་པ་དང་། ཐེར་ཟུག་པ་དང༌། མི་འགྱུར་བའི་
ཆོས་ཅན་དང་ཡང་དག་པར་དེ་བཞིན་དུ་གནས་སོ་ཞེས་བྱ་བ་དེ་ནི་མེད་དོ། གཞན་ཡང་མ་རིག་པའི་རྐྱེན་གྱིས་འདུ་བྱེད་རྣམས་ཡོད་ཀྱི། མ་རིག་པ་མེད་ན་འདུ་
བྱེད་{པ་}མེད་པ་ནས། སྐྱེ་བའི་རྐྱེན་གྱིས་རྒ་ཤིའི་བར་དུ་ཡོད་ཀྱི། སྐྱེ་བ་མེད་ན་རྒ་ཤི་མེད་དོ། །གཞན་ཡང་སྦྱིན་པས་ལོངས་སྤྱོང་ཆེན་པོར་གྱུར་པ་ཡིན་ནོ། 
སྦྱིན་པས་དབུལ་བོར་འགྱུར་བ་ནི་མེད་དོ། །ཚུལ་ཁྲིམས་ཀྱིས་མཐོ་རིས་སུ་སྐྱེ་བ་ནི་ཡོད་དོ། །འཚལ་བའི་ཚུལ་ཁྲིམས་ཀྱིས་མཐོ་རིས་སུ་སྐྱེ་བ་ནི་མེད་དོ། །
ཐོས་པས་ཤེས་རབ་ཆེན་པོར་འགྱུར་བ་ཉིད་དོ། །འཆལ་བའི་ཤེས་རབ་ཀྱིས་ཤེས་རབ་ཆེན་པོར་འགྱུར་བ་ནི་མེད་དོ། །སྒོམ་པས་འབྲལ་བར་འགྱུར་བ་ནི་ཡོད་དོ། །
སྒོམས་པས་འབྲལ་བར་མི་འགྱུར་བ་ནི་མེད་དོ། །ཚུལ་བཞིན་མ་ཡིན་པ་ཡིད་ལ་བྱེད་པས། ཀུན་དུ་སྦྱོར་བ་ནི་ཡོད་དོ། །ཚུལ་བཞིན་མ་ཡིན་པ་ཡིད་ལ་བྱེད་
པས་འབྲལ་བ་ནི་མེད་དོ། །བརྩོན་འགྲུས་བརྩམས་པའི་བྱང་ཆུབ་སེམས་དཔའ་ལ་ནི་བྱང་ཆུབ་ཡོད་དོ། །ལེ་ལོ་ཅན་ལ་ནི་བྱང་ཆུབ་མེད་དོ། །ང་རྒྱལ་མེད་པ་ལ་
ནི་རབ་ཏུ་བྱུང་བར་ལུང་བསྟན་པ་ཡོད་དོ། །ང་རྒྱལ་ཅན་ལ་ནི་མྱ་ངན་ལས་འདའ་བ་མེད་དོ། །གཞན་ཡང་ཐམས་ཅད་དུ་སོང་བའི་སྟོང་པ་ཉིད་ནི་ཡོད་དོ། །

འདི་ནི་བདག་དང་སེམས་ཅན་དང༌་། སྲོག་དང་སྐྱེས་བུ་དང་། གང་ཟག་གོ་ཞེས་བྱ་བ་ནི་མེད་དོ། །དེ་ལྟར་ཤ་རིའི་བུ་བག་ཡོད་པའི་བྱང་ཆུབ་སེམས་དཔའི་
ཚུལ་བཞིན་ཡིད་ལ་བྱེད་པ་དང་ལྡན་པ་ནི་གང་ཡོད་པར་འཇིག་རྟེན་གྱིས་མཁས་པ་རྣམས་ཀྱིས་ཀུན་ཤེས་པ་དེ་ལ་ནི་ཡོད་དོ་ཞེས་འདོག་སོ། གང་མེད་པར་འཇིག་རྟེན་
ན་མཁས་པ་རྣམས་ཀུན་ཤེས་པ་ནི་མེད་དོ། །ཞེས་འདོགས་སོ། །དེ་ཡོད་ཅེས་ཐ་སྙེད་དུ་འདོགས་པ་ལ་ཡང་དག་པར་ཤེས་པར་མི་བྱེད། མེད་ཅེས་ཐ་སྙྱེད་དུ་འདོགས
པ་ལ་ཡང་ཡང་དག་པར་ཤེས་པ་མི་བྱེད་དོ། །སངས་རྒྱས་བཅོམ་ལྡན་འདས་ཐམས་ཅད་ཀྱིས་གསུངས་པའི་ཡང་དག་པའི་དོན་ཀྱང་ཁོང་དུ་ཆུད་དེ། ཆོས་ཐམས་ཅད་ནི་དེ་
བཞིན་གཤེགས་པས་བསྡུས་ཏེ། ཆོས་ཀྱིས་མདོ་བཞིར་འདུས་པར་བྱས་སོ། །བཞི་གང་ཞེ་ན། འདི་ལྟ་སྟེ། འདུ་བྱེད་ཐམས་ཅད་མི་རྟག་པ་དང་། འདུ་བྱེད་
ཐམས་ཅད་སྡུག་བསྔལ་བ་དང་། ཆོས་ཐམས་ཅད་བདག་མེད་པ་དང་། མྱ་ངན་ལས་འདས་པ་ཞི་བའོ། །འདུ་བྱེད་ཐམས་ཅད་མི་རྟག་ཞེས་བྱ་བ་ན། རྟག་པར་
འདུ་ཤེས་པའི་སེམས་ཅན་རྣམས་ཀྱི་རྟག་པ་འདུ་ཤེས་སངས་པའི་པིར་དེ་བཞིན་གཤེགས་པས་བཤད་དོ། །འདུ་བྱེད་ཐམས་ཅད་སྡུག་བསྔལ་ཞེས་བྱ་བ་ནི་བདེ་བར་འདུ་
ཤེས་པའི་སེས་ཅན་རྣམས་གྱི་བད་པར་འདུ་ཤེས་སྤངས་པའི་ཕྱར་དེ་བཞིན་གཤེགས་པས་བཤད་དོ། །ཆོས་ཐམས་ཅད་བདག་མེད་པའ་ཞེས་བྱ་བ་ནི་བདག་ཏུ་འདུ་ཤེས་པའི་
་བོད་ད་ོ་འ་སྱན་སིུ་བྱུད་བ་རི་ྱ་ི་ྱུ་བུ་ི་རྒྱ་རི་་ུ་རུ་སྱ་ོ་ྱོའ་སྒྱིན་རྱི་རྱིན་རིད་རྱིན་རྱི་པི་ཉིན་པི་མིནས་མན་ོ་་རྒྱི

༄༅། །སེམས་ཅན་རྣམས་ཀྱིས་བདག་ཏུ་འདུ་ཤེས་སྤངས་པའི་ཕྱིར། དེ་བཞིན་གཤེགས་པས་བཤད་དོ། །
མྱ་ངན་ལས་འདས་པ་ཞི་བ་ཞེས་བྱ་བ་ནི་དམིགས་པས་ཕྱིན་ཅི་ལོག་ཏུ་གྱུར་བའི་སེམས་ཅན་རྣམས་ཀྱི་དམིགས་པའི་ཕྱིན་ཅི་ལོག་ཏུ་གྱུར་པ་གྱུར་པ་སྤངས་པའི་ཕྱིར༑ དེ་བཞིན་
གཤགས་བྱས་བ་ཤད་དོ། །འདུ་བས་ཐམས་ཅང་མི་རྟག་གོཞས་ཐོས་ནས་ཤིུན་ཏུ་མི་རྟག་པ་ཉིད་ལ་འགིག་གོ། །འདུ་བྱེད་ཐམས་ཅང་སྡུག་བསྔལ་ལོ་ཞེས་ཐོས་ནས་བསོན
ལ་མ་དང་བྲལ་བ་བ་སྐྱེད་དོ། །ཆོས་ཐམས་ཅད་བདག་མེད་པའོ་ཞེས་ཐོས་ནས། སྟོང་པ་ཉིད་ཀྱི་ཏིང་ངེ་འཛིན་དང་། རྣམ་པར་ཐར་པའི་སྒོ་ལ་བ་སྒོམ་མོ། །མྱ་
ངན་ལས་འདས་པ་ཞི་བ་ཞེས་ཐོས་ནས། མཚན་མེད་པའི་ཡོངས་སུ་འདྲིས་པར་བྱེད་དེ། དས་མ་ཡིན་པར་ནི་ཡང་དག་པའི་མཐའ་མངོན་གསུམ་དུ་མི་བྱེད་དོ།།
དེ་ལྟར་ཤ་རིའི་བུ་དེ་ལྟ་བུའི་ཆོས་ལ་བརྩོན་པའི་བྱང་ཆུབ་སེམས་དཔའ་ནི་དགེ་བའི་ཆོས་ལས་ཡོངས་སུ་མི་མཉམས་ཏེ། མྱུར་ཏེ་སངས་རྒྱས་ཀྱི་ཆོས་ཐམས་ཅད་ཡོངས་སུ་
རྫོགས་པར་བྱེད་དེ། བྱང་ཆུབ་སེམས་ལ་རྟག་པ་ཞེས་བྱའི་ལེའུ་སྟེ་གསུམ་པའོ།། ་
་ག་ག་ག་ག་།གཞན་ཡང་ཤ་རིའི་བུ་དེ་ལྟར་དད་པ་ལ་གནས་པའི་བྱང་ཆུབ་སེམས་དཔའ་ནི་དེ་བཞིན་གཤེགས་པ་དགྲ་བཅོམ་པ་ཡང་

དག་པར་རྫོགས་པའི་སངས་རྒྱས་བསམ་གྱིས་མི་ཁྱབ་བའི་ཆོས་བཅུ་ལ་མངོན་པར་དད་ཡིད་ཆེས། རབ་ཏུ་རྟོག་ཐེ་ཙོམ་མི་ཟ། རྒྱ་ཆེར་དགའ་མགུ་སྟེ་རངས་པ་སྙེད་ནས། 
ངོ་མཚར་དང་སྨད་དུ་ཤེས་བསྐྱེད་དེ། བཅུ་གང་ཞེ་ན། འདི་ལྟ་སྟེ། དེ་བཞིན་གཤེགས་པ་རྣམས་ཀྱི་དེ་བཞིན་གཤེགས་པའི་སྐུ་བསམ་གྱི་མི་ཁྱབ་པ་ལ་མངོན་པར་དད། 
ཡིད་ཆེས་རབ་ཏུ་རྟོག། ཐེ་ཙོམ་མི་ཟ། རྒྱ་ཆེར་དགའ་མགུ་སྟེ་རངས་པར་སྙེད་ནས། ངོ་མཚར་སླད་དུ་འདུ་ཤེས་བསྐྱེད་དོ། །འདི་ལྟ་སྟེ། དེ་བཞིན་
གཤེགས་པ་རྣམས་ཀྱི་དེ་བཞིན་གཤེགས་པའི་དབྱངས་བསམ་གྱིས་མི་ཁྱབ་པ་མངོན་པར་དད་པ་ནས་ངོ་མཚར་སྨད་དུ་འདུ་ཤེས་བསྐྱེད་པའི་བར་དུའོ། །འདི་ལྟ་སྟེ།
དེ་བཞིན་གཤེགས་པའི་ཡེ་ཤེས་བསམ་གྱིས་མི་ཁྱབ་པ་དང་། འདི་ལྟ་སྟེ། དེ་བཞིན་གཤེགས་པ་རྣམས་ཀྱི་དེ་བཞིན་གཤེགས་པའི་འོད་བསམ་གྱིས་མི་ཁྱབ་
པ་དང་། འདི་ལྟ་སྟེ་དེ་བཞིན་གཤེགས་པ་རྣམས་ཀྱི་དེ་བཞིན་གཤེགས་པའི་ཚུལ་ཁྲིམས་དང་། ཏིང་ངེ་འཛིན་བསམ་གྱི་མི་ཁྱབ་པ་དང་། འདི་ལྟ་སྟེ། དེ་བཞིན་གཤེགས་
པའི་རྫུ་འཕྲུལ་བསམ་གྱིས་མི་ཁྱབ་པ་དང་། འདི་ལྟ་སྟེ་དེ་བཞིན་གཤེགས་པ་རྣམས་ཀྱི་དེ་བཞིན་གཤེགས་པའི་སྟོབས་བསམ་གྱི་མི་ཁྱབ་པ་དང་། འདི་ལྟ་སྟེ་དེ་
བཞིན་གཤེགས་པའི་མི་འཇིགས་པ་རྣམས་བསམ་གྱིས་མི་ཁྱབ་པ་དང་། འདི་ལྟ་སྟེ། དེ་བཞིན་གཤེགས་པ་རྣམས་ཀྱི་དེ་བཞིན་གཤེགས་པའི་སྙིང་རྗེ་ཆེན་པོ་བསམ་

༄༅། །གྱིས་མི་ཁྱབ་པ་དང་། འདི་ལྟ་སྟེ་དེ་བཞིན་གཤེགས་པ་རྣམས་ཀྱི་དེ་བཞིན་གཤེགས་པའི་སངས་
རྒྱས་ཀྱི་ཆོས་མ་འདྲེས་པ་བསམ་གྱིས་ཁྱབ་པ་ལ་མངོན་པར་དད། ཡིད་ཆེས་རབ་ཏུ་རྟོག །ཐེ་ཙོམ་མི་ཟ་རྒྱ་ཆེར་དགའ་མགུ་སྟེ་རངས་པ་སྙེད་ནས་ངོ་མཚར་རྨད་དུ་
འདུ་ཤེས་བསྐྱེད་བའོ། །དེ་བཞིན་གཤེགས་པའི་ངོ་མཚར་དང་རྨད་ཀྱི་ཆོས་བཅུ་བོ་འདི་རྣམས་ཀྱི་ཕྱིར། བརྩོན་འགྲུས་ཚེར་རྩོམ་ཞིང་མི་ཞུམ་མི་འགོང་མི་སྐྱོ་སྟེ།
དེ་བཞིན་གཤེགས་པའི་བསམ་གྱིས་མི་ཁྱབ་པ་ངོ་མཚར་དང་སྨད་ཀྱི་ཆོས་བཅུ་པོ་མ་ཐོབ་གྱི་བར་དུ། ལུས་ཀྱི་ལྤགས་པ་དང་། རྒྱུས་པ་དང་། ཕྱི་དབུགས་དང་།
རུས་པ་དག་ཞིག་ལ། ལུས་ཀྱི་ཤ་དང་ཁྲག་སྐམས་ཀྱང་བླའི་བརྩོན་འགྲུས་ཉམས་པར་མི་བྱའོ། །སྙམ་དུ་སེམས་བསྐྱེད་དོ། །ཤ་རིའི་བུ་དེ་ལྟར་དད་པས་མོས་པའི་
བྱང་ཆུབ་སེམས་དཔའ་ནི་དེ་བཞིན་གཤེགས་པའི་བསམ་གྱི་མི་ཁྱབ་བའི་ངོ་མཚར་དང་རྨད་ཀྱི་ཆོས་བཅུ་པོ་འདི་རྣམས་ལ་མངོན་པར་དད། ཡིད་ཆེས་རབ་ཏུ་རྟོག།
ཐེ་ཚོམ་མི་ཟ་རྒྱ་ཆེར་དགའ་མགུ་སྟེ་རངས་པར་རྙེད་དོ། །དེ་ནས་བཅོམ་ལྡན་འདས་ཀྱིས་དོན་འདི་ཉིད་རྒྱ་ཆེར་རབ་ཏུ་བསྟན་པའི་ཕྱིར་དེའི་ཚེ་ཚིགས་སུ་བཅད་པ་འདི་དག་གསུངས་སོ། །
སངས་རྒྱས་སྐུ་ནི་བསམ་གྱི་མི་ཁྱབ། ཆོས་ཀྱི་སྐུ་ཡི་རབ་ཏུ་ཕྱེད། མཚན་མ་མེད་ཅིང་སྣང་མེད་ལ། །རྒྱལ་བའི་ཐུགས་སྲས་དད་པར་བྱེད། །འགྲོ་བ་ཐ་དད་ཅི་སྙེད་ཀྱི། །སྒྲ་སྐད་

བསམས་ཀྱི་མི་ཁྱབ་པ། །ཐམས་ཅད་དུ་ནི་ཆོས་སྒྲོག་སྟེ། །སངས་རྒྱས་ཀྱི་ནི་སྤྱོད་ཡུལ་དང་། །ཅི་ཙམ་སེམས་ཅན་ཐམས་ཅད་ཀྱི། །དུས་གསུམ་དག་གི་དབང་པོ་
ཀུན། །སངས་རྒྱས་ཀྱིས་ནི་རབ་མཁྱེན་ཏེ། །བསམ་མི་ཁྱབ་ལ་རབ་ཏུ་དང་། །སངས་རྒྱས་རྣམས་ཀྱི་འོད་མཐའ་ཡས། །འོད་ཟེར་དྲ་བ་བསམ་མི་ཁྱབ། །ཞིང་
རྣམས་རྒྱ་ཚོ་མཐའ་ཡས་པ། །ཐམས་ཅད་ཀྱི་ནི་ཕྱོགས་སུ་ཁྱབ། །ཐུབ་པའི་ཚུལ་ཁྲིམས་འཇིག་རྟེན་འདས། །འཇིག་རྟེན་ཆོས་ལ་མི་གནས་ཏེ། །རྫུ་འཕྲུལ་རྐང་པ་
བསམས་ཡས་ལ། །བྱང་ཆུབ་སེམས་དཔའ་རབ་ཏུ་དང་། སངས་རྒྱས་རྟག་ཏུ་མཉམ་པར་བཞག། །རྣམ་པར་མཐར་པ་བསམས་མི་ཁྱབ། །སངས་རྒྱས་རྣམས་ཀྱི་
སྤྱོད་ཡུལ་ནི། །སེམས་ཅན་ཀུན་གྱི་ཤེས་མི་ནུས། །ཆོས་ཀྱི་དབྱིངས་ནི་དབྱེར་མེད་ལ། །གང་གི་སྟོབས་ཀྱི་ཤེས་འགྱུར་བ། །དྲང་སྲོང་ཆེན་པོའི་ཡེ་ཤེས་སྟོབས། །ནམ་མཁའ་
བཞིན་དུ་མཐའ་ཡས་པ། །སེམས་ཅན་གཅིག་གི་དོན་ཕྱིར་ཡང་། །བསྐལ་པ་རྒྱ་མཚོ་མཐའ་ཡས་པར། །འདུལ་བའི་དོན་ཕྱིར་བཞུགས་པས་ན། །དེ་དག་སྙིང་རྗེ་དེ་འདྲའོ། 
སེམས་ཅན་ཐམས་ཅད་གཞན་དང་གཞན། །དྲི་བ་རྒྱ་མཚོ་འདི་བྱེད་ཀྱང་། །དྲིས་ལན་གཅིག་གིས་ཚིམ་བྱེད་དེ། །མི་འཇིགས་པ་ནི་བསམ་མི་ཁྱབ། །རྣམ{ས}་པ་ཐམས་
ཅད་མཆོག་ལྡན་པ། །ཆོས་རྣམས་ཐམས་ཅད་ཐུགས་སུ་ཆུང་། །སངས་རྒྱས་ཆོས་རྣམས་མ་འདྲེས་པ། །ཐམས་ཅད་དུ་ནི་ཡེ་ཤེས་གཟིགས། །དད་པ་ལ་ནི་རབ་གནས་པ། 

༄༅། །སངས་རྒྱས་ཀུན་ཆོས་ཆོས་ཉིད་རྣམས། །བསམ་གྱི་མི་ཁྱབ་འདི་དག་ལ། །དེ་དག་ཐམས་ཅད་དད་པར་བྱེད།
ཤ་རིའི་བུ་ཇི་ལྟར་བྱང་ཆུབ་སེམས་དཔའ་དེ་བཞིན་གཤེགས་པ་རྣམས་ཀྱི་དེ་བཞིན་གཤེགས་པའི་སྐུ་བསམ་གྱི་མི་ཁྱབ་པ་ལ་མངོན་པར་དད་། ཡིད་ཆེས་རབ་ཏུ་རྟོག། ཐེ་ཙོམ་མི་ཟ། 
རྒྱ་ཆེར་དགའ་མགུ་སྟེ། རངས་པ་རྙེད་ནས་ངོ་མཚར་རྨད་དུ་འདུ་ཤེས་བསྐྱེད་ཅིང་། འདི་ལྟ་སྟེ། དེ་བཞིན་གཤེགས་པའི་སྐུ་ནི་མི་དགེ་བའི་ཆོས་ཐམས་ཅད་སྤངས་པ།
དགེ་བའི་ཆོས་ཐམས་ཅད་དང་ལྡན་པའོ། །འདི་ལྟ་སྟེ། མི་གཙང་བ་དང་། མཆིལ་མ་དང་། ངར་སྣབས་དང་། རྣམས་དང་རྣག་དང་། ཁྲག་དང་། བཤང་
བ་དང་། གཅི་བ་དང་བྲལ་བ་དང་། རུས་པ་དང་། ཤ་དང་། ཁྲག་དང་། རྒྱུས་པ་ལས་རྣམ་པར་གྲོལ་བའོ། །འདི་ལྟ་སྟེ། དེ་བཞིན་གཤེགས་པའི་
སྐུ་ནི་རང་བཞིན་གྱིས་གསལ་བ་ཡོངས་སུ་དག་པ། ཉོན་མོངས་པ་ཐམས་ཅད་ཀྱི་དྲི་མ་དང་བྲལ་བའོ། །འདི་ལྟ་སྟེ། དེ་བཞིན་གཤེགས་པའི་སྐུ་ནི་འཇིག་
རྟེན་ལས་འདས་པ་སྟེ། འཇིག་རྟེན་པའི་ཆོས་ཐམས་ཅད་ཀྱི་མ་གོས་པའོ། །འདི་ལྟ་སྟེ། དེ་བཞིན་གཤེགས་པའི་སྐུ་ནི་ཚུལ་ཁྲིམས་དཔག་ཏུ་མེད་པ་དང་།
བསོད་ནམས་དང་ཡེ་ཤེས་ཀྱི་ཚོགས་བསགས་པས་སེམས་ཅན་ཐམས་ཅད་ཀྱི་འཚོ་བའོ། །འདི་ལྟ་སྟེ། དེ་བཞིན་གཤེགས་པའི་སྐུ་ནི་ཚུལ་ཁྲིམས་དཔག་ཏུ་མེད་པ་

ཡོངས་སུ་བསྒོམ་པ་དང་། ཏིང་ངེ་འཛིན་དང་། ཤེས་རབ་དང་། རྣམ་པར་གྲོལ་བ་དང་། རྣམ་པར་གྲོལ་བའི་ཡེ་ཤེས་གཟིགས་དཔག་ཏུ་མེད་པ་ཡོངས་སུ་བསྒོམ་
པས། ཡོན་ཏན་ཐམས་ཅད་རབ་ཏུ་རྒྱས་པའོ། །འདི་ལྟ་སྟེ་དེ་བཞིན་གཤེགས་པའི་སྐུ་ནི་ཡོངས་སུ་དག་པའི་མེ་ལོང་གི་དཀྱིལ་འཁོར་གྱི་གཟུགས་སྙན་ལྟ་{ལྟ་}བུ་དང་། འདི་
ལྟ་སྟེ། དེ་བཞིན་གཤེགས་པའི་སྐུ་ནི་ནམ་མཁའི་དབྱིངས་སུ་ཡང་དག་པར་འདུ་ཤེས་ཞིང་ཆོས་ཀྱི་དབྱིངས་ཀྱིས་ཀླས་པས་བསམ་གྱིས་མི་ཁྱབ་པའོ། །དེ་བཞིན་གཤེགས་
པའི་སྐུ་ནི་ཟག་པ་ཐམས་ཅད་ལས་ལོག་པས་ཟག་པ་མེད་པའོ། །འདི་ལྟ་སྟེ། དེ་བཞིན་གཤེགས་པའི་སྐུ་ནི་འདུས་བྱས་ཐམས་ཅད་དང་བྲལ་བས་འདུས་མ་བྱས་པའོ། །
ནམ་མཁའ་ལྟ་བུའི་སྐུའོ། །མཉམ་པ་མེད་པའི་སྐུའོ། །འཇིག་རྟེན་གསུམ་པོ་ཐམས་ཅད་ལས་ཀྱང་རབ་ཏུ་འཕགས་པའི་སྐུའོ། །དེ་བཞིན་གཤེགས་པའི་སྐུ་ནི་དཔེ་མེད་
པ་ཟླ་མེད་པ། མཚུངས་པ་མེད་པའི་སྐུ་སྟེ། དག་པ་དྲི་མ་མེད་པ། ཀུན་ནས་ཉོན་མོངས་པ་མེད་པ་རང་བཞིན་གྱི་འོད་གསལ་བའོ། །དེས་ནི་སྔོན་གྱིས་མཐའ་
རབ་ཏུ་ཕྱེ་བ་མ་ཡིན། ཕྱི་མའི་མཐའ་རབ་ཏུ་ཕྱེ་བ་མ་ཡིན། །ད་ལྟ་བྱུང་བས་རབ་ཏུ་ཕྱེ་བ་མ་ཡིན། སྐྱེ་བ་དང་། རུས་དང་། རིགས་ཀྱི་རབ་ཏུ་ཕྱེ་བ་མ་ཡིན།
གཟུགས་ཀྱི་རབ་ཏུ་ཕྱེ་བ་མ་ཡིན། མཚན་གྱིས་རབ་ཏུ་ཕྱེ་བ་མ་ཡིན། དཔེ་བྱད་བཟང་པོས་རབ་ཏུ་ཕྱེ་བ་མ་ཡིན། སེམས་ཀྱི་རབ་ཏུ་ཕྱེ་བ་མ་ཡིན། ཡིད་

༄༅། །ཀྱི་རབ་ཏུ་ཕྱེ་བ་མ་ཡིན། རྣམ་པར་ཤེས་པས་རབ་ཏུ་ཕྱེ་བ་མ་ཡིན། ལྟ་བས་རབ་ཏུ་
ཕྱེ་བ་མ་ཡིན། ཐོས་པས་རབ་ཏུ་ཕྱེ་བ་མ་ཡིན། དྲན་པས་རབ་ཏུ་ཕྱེ་བ་མ་ཡིན། དྲན་པར་རབ་ཏུ་ཕྱེ་བ་མ་ཡིན། རྣམ་པར་
རིགས་པས་རབ་ཏུ་ཕྱེ་བ་མ་ཡིན། ཕུང་པོས་རབ་ཏུ་ཕྱེ་བ་མ་ཡིན། ཁམས་ཀྱི་རབ་ཏུ་ཕྱེ་བ་མ་ཡིན། སྐྱེ་མཆེད་ཀྱི་རབ་ཏུ་ཕྱེ་བ་མ་ཡིན། སྐྱེ་བས་རབ་ཏུ་ཕྱེ་བ་མ་ཡིན། གནས་
པས་རབ་ཏུ་ཕྱེ་བ་མ་ཡིན། འཇིག{ས་}པས་རབ་ཏུ་ཕྱེ་བ་མ་ཡིན། འཛིན་པས་རབ་ཏུ་ཕྱེ་བ་མ་ཡིན། འདོར་བས་རབ་ཏུ་ཕྱེ་བ་མ་ཡིན། ངེས་པར་འབྱུང་བས་རབ་ཏུ་ཕྱེ་བ་མ་ཡིན།
སྤྱོད་པས་རབ་ཏུ་ཕྱེ་བ་མ་ཡིན། ཁ་དོག་གི་རབ་ཏུ་ཕྱེ་བ་མ་ཡིན། རྟགས་ཀྱིས་རབ་ཏུ་ཕྱེ་བ་མ་ཡིན། དབྱིབས་ཀྱི་རབ་ཏུ་ཕྱེ་བ་མ་ཡིན། འོང་པས་རབ་ཏུ་ཕྱེ་བ་མ་ཡིན། 
འགྲོ་བས་རབ་ཏུ་ཕྱེ་བ་མ་ཡིན། ཚུལ་ཁྲིམས་ཡིད་ལ་བྱེད་པས་རབ་ཏུ་ཕྱེ་བ་མ་ཡིན། ཏིང་ངེ་འཛིན་གྱི་རབ་ཏུ་ཕྱེ་བ་མ་ཡིན། ཤེས་རབ་ཀྱི་རབ་ཏུ་ཕྱེ་བ་མ་ཡིན།
རྣམ་པར་གྲོལ་བས་རབ་ཏུ་ཕྱེ་བ་ཡིན། རྣམ{ས}་པར་གྲོལ་བས་ཡེ་ཤེས་མཐོང་བ་ཡིད་ལ་བྱེད་པས་རབ་ཏུ་ཕྱེ་བ་མ་ཡིན། མཚན་ཉིད་ཀྱི་རབ་ཏུ་ཕྱེ་བ་མ་ཡིན། མཚན་ཉིད་མི་མཐུན་པས་རབ་ཏུ་ཕྱེ་བ་མ་ཡིན།
ཆོས་ཀྱི་མཚན་ཉིད་ཀྱི་རབ་ཏུ་ཕྱེ་བ་མ་ཡིན། སྟོབས་སུ་སྒྲོ་བཏགས་པས་རབ་ཏུ་ཕྱེ་བ་མ་ཡིན། མི་འཇིགས་པས་རབ་ཏུ་ཕྱེ་བ་མ་ཡིན། སོ་སོ་ཡང་དག་པར་རིག་པས་རབ་ཏུ་

ཕྱེ་བ་མ་ཡིན། རྫུ་འཕྲུལ་གྱིས་རབ་ཏུ་ཕྱེ་བ་མ་ཡིན། སྙིང་རྗེ་ཆེན་པོས་རབ་ཏུ་ཕྱེ་བ་མ་ཡིན། སངས་རྒྱས་ཀྱི་ཆོས་མ་འདྲེས་པར་སྒྲོ་བཏགས་པས་རབ་ཏུ་ཕྱེ་བ་མ་
ཡིན། སྒྱུ་མ་དང་། སྨིག་སྒྱུ་དང་། ཆུ་ཟླ་དང་། རྨི་ལམ་གྱི་རང་བཞིན་ལྟ་བུར་སྐྱེ་བའི་སྐུའོ། །སྟོང་པ་ཉིད་དང་། མཚན་མ་མེད་པ་དང་། སྨོན་པ་མེད་པ་ལས་
བྱུང་པའི་སྐུའོ། །མི་འགྱུར་བའི་སྐུའོ། །མི་འཁྲུགས་པའི་སྐུའོ། །རྣམ་པར་མི་རྟོགས་པའི་སྐུའོ། །མི་གནས་པའི་སྐུའོ། །མི་སྙེམས་པའི་སྐུའོ། །གནས་
དང་རབ་ཏུ་གནས་པ་དང་། མི་གཡོ་བ་ཐོབ་བའི་སྐུའོ། །གཟུགས་མེད་པ་གཟུགས་ཀྱི་རང་བཞིན་མ་ཡིན་པའི་སྐུའོ། །ཚོར་བ་མ་ཡིན། འདུ་ཤེས་མ་ཡིན། འདུ་
བྱེད་མི་ཡིན། རྣམ་པར་ཤེས་པ་མ་ཡིན། རྣམ་པར་ཤེས་པའི་རང་བཞིན་མ་ཡིན་པའི་སྐུའོ། །བྱུང་བ་མ་ཡིན། ཀུན་བྱུང་བ་མ་ཡིན། མ་བྱུང་བ་མ་ཡིན་པའི་སྐུའོ། 
རྨད་དུ་བྱུང་བ་རྨད་དུ་བྱུང་བའི་ཆོས་ཀྱིས་སྐུའོ། །མིག་ལས་བྱུང་བ་མ་ཡིན། གཟུགས་སུ་གཏོགས་པ་མ་ཡིན། རྣ་བ་ལ་གནས་པ་མ་ཡིན། སྒྲར་གཏོགས་པ་མ་ཡིན། 
ཕྱི་རོལ་མ་ཡིན། སྣས་རྣམ་པར་ཤེས་པར་བྱ་བ་མ་ཡིན། ཕྱི་རོལ་མ་ཡིན། ལྕེས་བསྐྱེད་པ་མ་ཡིན། རོར་གཏོགས་པ་མ་ཡིན། ཕྱི་རོལ་མ་ཡིན། ལུས་དང་
ལྡན་པ་མ་ཡིན། རེག་བྱར་གཏོགས་པ་མ་ཡིན། ཕྱི་རོལ་མ་ཡིན། སེམས་ལ་འཇུག་པ་མ་ཡིན། ཡིད་ལ་འཇུག་པ་མ་ཡིན། རྣམ་པར་ཤེས་པ་ལ་

༄༅། །འཇུག་པ་མ་ཡིན། ལྡོག་པ་མ་ཡིན། རྗེས་སུ་འཇུག་པ་མ་ཡིན། གནས་པ་དང་།
མི་གཡོ་བ་ཐོབ་པ་མ་ཡིན། ཆོས་ཀྱི་དབྱིངས་ཀྱིས་ཀླས་བ། ནམ་མཁའི་ཁམས་ཀྱི་མཐས་གཏུགས་པ། ནམ་མཁའི་དང་མཉམ་པའི་སྐུ་སྟེ། ཤ་རིའི་བུ་འདི་
ནི་དེ་བཞིན་གཤེགས་པ་རྣམས་ཀྱི་དེ་བཞིན་གཤེགས་པའི་སྐུ་བསམ་གྱིམ་མི་ཁྱབ་སྟེ། དེ་བྱང་ཆུབ་སེམས་དཔའ་མངོན་པར་དད་། ཡིད་ཆེས་རབ་ཏུ་རྟོག། ཐེ་ཙོམ་
མི་ཟ། རྒྱ་ཆེར་དགའ་མགུ་སྟེ། རངས་པ་རྙེད་ནས་ངོ་མཚར་རྨད་དུ་འདུ་ཤེས་བསྐྱེད་དོ། །བཅོམ་ལྡན་འདས་ཀྱིས་དེ་སྐད་ཅེས་བཀའ་སྩལ་ཏེ། བདེ་བར་
གཤེགས་པས་དེ་སྐད་གསུངས་ནས། སྟོན་པ་ཡང་འདི་སྐད་གསུང་ངོ་། །བསྐལ་པ་བྱེ་བ་ཁྲག་ཁྲིག་དཔག་ཏུ་མེད་པར། བྱང་ཆུབ་སེམས་དཔའི་སྤྱོད་པ་
རྣམས་སྤྱད་ཅིང་། ལས་རྣམས་གསུམ་ནི་ཤིན་ཏུ་ཡོངས་དག་པར། མཚུངས་མེད་བདེ་བར་གཤེགས་པའི་སྐུ་ཚོལ་ལོ། །ཕྱོགས་བཅུའི་འགྲོ་བ་ཀུན་ལ་བྱམས་
པ་དང་། སྙིང་རྗེ་བརྒྱ་ཆེན་{པ་}བསྐྱེད་ནས་སྦྱིན་པ་བྱིན། འདོད་ལ་ལོག་པར་གཡེམ་པ་དག་སྤོང་ཤིག། ནམ་མཁའ་ལྟ་བུ་མཆོག་གི་སྐུ་ཚོལ་ལོ། །གསེར་
ལྟར་དག་ཅིང་མཛེས་པའི་གོས་རྣམས་ནི། དབག་ཏུ་མེད་པ་གང་གི་བྱེ་མ་སྙེད། སྦྱིན་པའི་ཕ་རོལ་ཕྱིན་པ་རབ་སྤྱོད་ཅིང་། རྒྱལ་བའི་སྲས་ཀྱིས་འཇིག་

རྟེན་མཆོག་ལ་ཕུལ། གཡག་གི་རྔ་མ་བཞིན་དུ་ཚུལ་ཁྲིམས་བསྲུང། ཡན་ལག་ཉིང་ལག་བཅད་ཀྱང་སྒྲ་ལ་བཟོད། བརྩོན་འགྲུས་ཀྱི་ནི་ཕ་རོལ་
ཕྱིན་སྤྱོད་ཅིང་། སངས་རྒྱས་སྐུ་ལ་སྨོན་པ་ཡོངས་མི་སྐྱོ། །ཤེས་རབ་ཐབས་དགའ་རྒྱ་ཆེན་བསམ་གཏན་པ། བསམ་གཏན་སྤྱོད་ཡུལ་དགའ་
རྒྱལ་རྣམ་པར་ལྟ། ཆོས་དབྱིངས་དམ་པ་བདེ་བར་གཤེགས་པའི་སྐུ། དེ་འདྲར་བདག་འགྱུར་ཅེས་ནི་དེ་ལ་སྨོན། སྲིད་པ་འགྲོ་བ་དག་ཏུ་དགེ་བྱེད་ཅིང་།
མི་མཆོག་གི་ནི་བྱང་ཆུབ་མཚུངས་མེད་ཐོབ། དག་པ་དྲི་མེད་གཙང་ཞིང་རྡུལ་འགྲོལ་བ། ནམ་མཁའ་འདྲ་བ་ཡངས་པའི་སྐུ་ཐོབ་པོ། །རང་བཞིན་སྟོང་སྟེ་
བདག་དང་སེམས་ཅན་བྲལ། མཚན་མ་མེད་ཅིང་སྒྲ་ཡང་བྲལ་བ་ཐོབ། མིག་གི་ཡུལ་ཀུན་ལས་ནི་རབ་འདས་པ། དེ་འདྲིའི་སྐུ་ནི་ཐུབ་པས་ཡང་དག་ཐོབ། བཟོད་
མ་ནས་སྟོང་མ་བྱས་མ་བྱུང་བ། གཟུགས་དང་སྒྲ་བྲལ་ཡིད་ཀྱང་རྣམ་དག་པ། དེ་བཞིན་གཤེགས་སྐུ་མ་གཡོ་གང་ཐོང་བ། དེ་ནི་ཕྱོགས་བཅུའི་བདེ་བར་གཤེགས་
པ་མཐོང་། ཇི་ལྟར་སྒྱུ་མ་སྤྲུལ་བ་སྣ་ཚོགས་ལུས། རྟ་དང་གླང་པོ་བུད་མེད་སྐྱེས་བུའི་གཟུགས། ཕུས་པ་སླུ་བ་བརྫུན་ཞིང་ཕྱིན་ཅི་ལོག། དེ་བཞིན་
སྟོབས་བཅུ་རྣམས་ལ་ལྟ་བར་བྱོས། །གང་དག་འདས་པའི་བདེ་གཤེགས་དཔག་མེད་དང་། མ་བྱོན་རྒྱལ་བ་དེ་བཞིན་གང་སྣང་དག །ཆོས་ཉིད་གཅིག་གྱུར་མཉམ་པ་

༄༅། །མེད་པའི་སྐུ། ཆོས་ཀྱི་དབྱིངས་ཀྱི་ཀླས་ཤིང་ནམ་མཁའ་འདྲ། དེ་ལྟར་བྱང་ཆུབ་སེམས་དཔའ་
དེ་བཞིན་གཤེགས་པ་རྣམས་ཀྱི་དེ་བཞིན་གཤེགས་པའི་སྐུ་བསམ་གྱི་མི་ཁྱབ་པ་ལ་མངོན་པར་དད། ཡིད་ཆེས་རབ་ཏུ་རྟོགས། ཐེ་ཙོམ་མི་ཟ། རྒྱ་ཆེར་
དགའ་མགུ་སྟེ། རངས་པ་རྙེད་ནས་ངོ་མཚར་རྨད་དུ་འདུ་ཤེས་བསྐྱེད་དོ། །ཤ་རིའི་བུ་ཇི་ལྟར་ན་བྱང་ཆུབ་སེམས་དཔའ་དེ་བཞིན་གཤེགས་པ་རྣམས་ཀྱི་དེ་བཞིན་
གཤེགས་པའི་དབྱངས་བསམ་གྱིས་མི་ཁྱབ་པ་ལ་མངོན་པར་དང་། ཡིད་ཆེས་རབ་ཏུ་རྟོགས་པ་ནས་ངོ་མཚར་སྨད་ཀྱི་བར་དུ་འདུ་ཤེས་བསྐྱེད་ཅེས། འདི་ལྟར་ཤ་རིའི་
བུ་དེ་བཞིན་གཤེགས་པ་ནི་འདུལ་བའི་དབང་གི་ཕྱིར་འཁོར་ཅི་ལྟ་བ་དེ་བཞིན་དུ་སྒྲ་བྱུང་སྟེ། སེམས་ཅན་ཐམས་ཅད་རབ་ཏུ་དགའ་བར་བྱ་བའི་ཕྱིར། ཕྱོགས་བཅུའི་འཇིག་
རྟེན་གྱིས་ཁམས་ཐམས་ཅད་ཁྱབ་པར་བྱེད་མོད་ཀྱི། ཤ་རིའི་བུ་དེ་བཞིན་གཤེགས་པ་འདི་སྙམ་དུ་ངས་དགེ་སློང་གི་འཁོར་ལ་ནི་འདི་བཤད། དགེ་སློང་མིའ་འཁོར་ལ་ནི་
འདི། དགེ་བསྙེན་གྱི་འཁོར་ལ་ནི་འདི། བྲམ་ཟེའི་འཁོར་ལ་ནི་འདི། རྒྱལ་རིགས་ཀྱི་འཁོར་ལ་ནི་འདི། ཁྱིམ་བདག་གི་འཁོར་ལ་ནི་འདི། ལྷའི་འཁོར་ལ་ནི་
འདི། ཚངས་པའི་འཁོར་ལ་ནི་འདི་བཤད་སྟེ། འདི་ལྟ་སྟེ། མདོའི་སྡེ་དང་། དབྱངས་ཀྱི་སྙེད་པའི་སྡེ་དང་། ལུང་བསྟན་པའི་སྡེ་དང་། ཚིགས་སུ་བཅད་པའི་

སྡེ་དང་། མཆེད་དུ་བརྗོད་པའི་སྡེ་དང་། གླེང་གཞིའ་སྡེ་དང་། རྟོགས་པ་བརྗོད་པའི་སྡེ་དང་། དེ་ལྟ་བུ་བྱུང་བའི་སྡེ་དང་། སྐྱེས་པ་རབས་ཀྱི་སྡེ་དང་། ཤིན་དུ་
རྒྱས་པའི་སྡེ་དང་། རྨད་དུ་བྱུང་བའི་ཆོས་ཀྱི་སྡེ་དང་། རྟེན་ལ་དབབ་པ་གཏན་པའི་སྡེ་བཤད་པར་བྱའོ། །སྙམ་དུ་མི་དགོངས་མོད་ཀྱི། འོན་ཀྱང་ཤི་རའི་བུ་
འཁོར་ཇི་ལྟ་བུ་འདུས་པར་གྱུར་པ། ཚངས་པའི་འཁོར་གྱི་བར་དུ་འདུས་པར་གྱུར་པ་དེ་དག་གི་དབང་པོའི་རིམ་པ་ཅི་འདྲ་བ་དང་། སེམས་ཅན་དེ་དག་ལ་ཆོས་ཀྱིས་
མདོ་ཇི་ལྟ་བུ་ཐོས་པར་བྱ་དགོས་པར་གྱུར་པ་དེ་ལྟ་བུའི་ཆོས་ཀྱི་མདོ་ཐོས་པར་བྱ་བ། དེ་བཞིན་གཤེགས་པའི་ཞལ་གྱི་སྒོ་ནས་འབྱུང་བར་ཡང་དག་པར་ཤེས་ཀྱང་། ཆོས་
བསྟན་པ་དེ་གཅིག་ངེས་པའི་ཚིག་གནོད་པར་འགྱུར་བ་ཡང་མེད་དེ། ཐམས་ཅད་རང་རང་གི་ཆོས་རྣམ་པར་རིག་པར་ཀུན་ཤེས་སོ། །དེ་བཞིན་གཤེགས་པའི་
དབྱངས་ནི་དེ་བཞིན་གཤེགས་པའི་སྔོན་གྱིས་བསོད་ནམས་ཀྱི་འབྲས་བུ་རྣམ་པར་སྨིན་པ་ལས་མངོན་པར་གྲུབ་པ་གདེན་བའི་རྗེས་སུ་འབྲངས་བས་འཇུག་གོ། ཡང་ཤ་
རིའི་བུ་དེ་བཞིན་གཤེགས་པའི་དབྱངས་དེ་ནི་འཇམ་པར་འབྱུང་བ་དང་། ཡིད་དུ་འོང་བ་དང་། ཡིད་དགའ་བ་དང་། དག་པ་དང་། དྲི་མ་མེད་པ་དང་། སྙན་པ་དང་།
མཉན་པར་འོས་པ་དང་། ཤེས་པར་བྱ་བར་འོས་པ་དང་། མི་རྩུབ་པ་དང་། མི་བརླབ་པ་དང་། ལུས་སིམ་པར་བྱེད་པ་དང་། སེམས་ཚིམ་པར་བྱེད་པ་དང་།

༄༅། །སྙིང་དགའ་བར་བྱེད་པ་དང་། དགའ་ཕྱེ་དང་། བདེ་བ་བསྐྱེད་པ་དང་། ཀུན་ཤེས་པར་བྱེད་པ་དང་། གསལ་
ཞིང་ཐད་པ་དང་། མངོན་པར་དགའ་བར་འགྱུར་བ་དང་། ཡིད་དུ་འོང་བ་དང་། སེང་གེ་སྐད་ཀྱི་དྲག་ཤུལ་གྱི་ང་རོ་སྒྲ་དང་། རྒྱ་མཚོའི་སྒྲ་བསྒྲགས་པའི་དབྱངས་དང་།
མི་འམ་ཅིའི་གླུ་དང་། ཀ་ལ་པིང་ཀའི་ང་རོའི་སྒྲ་དབྱངས་དང་། ཚངས་པའི་ང་རོའི་སྒྲ་དབྱངས་དང་། རྔའི་སྒྲ་དབྱངས་དང་། དཔལ་དང་ལྡན་པ་དང་།
གཉན་པ་དང་། ཟུར་ཕྱིན་པ་དང་། བསྒྲགས་པ་དང་། སེམས་ཅན་ཐམས་ཅད་ཀྱི་དབང་པོ་མགུ་བར་བྱེད་པ་དང་། འཁོར་ཐམས་ཅད་དུ་གྲགས་པ་དང་།
རྣམ་པ་ཐམས་ཅད་དུ་མཆོག་དང་ལྡན་པ་དང་། དེ་དག་དང་གཞན་ཡོན་ཏན་དཔག་ཏུ་མེད་པ་དང་ལྡན་པའི་དེ་བཞིན་གཤེགས་པའི་གསུངས་དབྱང་སྟེ། ཤ་རིའི་
བུ་འདི་ནི་དེ་བཞིན་གཤེགས་པ་རྣམས་ཀྱི་དེ་བཞིན་གཤེགས་པའི་དབྱངས་བསམ་གྱིས་མི་ཁྱབ་པ་སྟེ། དེ་ལ་བྱང་ཆུབ་སེམས་དཔའ་མངོན་པར་དད། ཡིད་ཆེས་
རབ་ཏུ་རྟོགས། ཐེ་ཙོམ་མི་ཟ། རྒྱ་ཆེན་དགའ་མགུ་སྟེ། རངས་པ་རྙེད་ནས་ངོ་མཚར་དང་རྨད་དུ་འདུ་ཤེས་བསྐྱེད་དོ། །འདི་ལ་ཆོས་ཉིད་ནི་འདི་ཡིན་སྟེ།
དེ་ལ་འདི་སྐད་ཅེས་བྱའོ། །ཚངས་པ་ཡི་ནི་སྒྲ་དབྱངས་སུ། འདྲེན་པ་གསུང་སྒྲ་རབ་འབྱིན་ཏེ། ཚངས་པ་རྣམས་ནི་ཚིམ་པར་བྱེད། འདི་འདྲའི་ཆོས་ནི་ཕུན་

སུམ་ཚོགས། དེའི་དབྱངས་ནི་བྱམས་དང་ལྡན། སྙིང་རྗེ་ལས་ནི་ཡང་དག་འབྱུང་། གཏང་སྙོམས་དང་ནི་དགའ་ལྡན་པ། ཐུས་པའི་དབྱངས་
ནི་རབ་ཏུ་འབྱུང་། སྲོག་ཆགས་ཀུན་གྱི་འདོད་ཆགས་མེད། ཞེ་སྡང་དུ་ནི་ཞི་བྱེད་ཅིང་། གཏི་མུག་པ་དེ་སེལ་བ་སྟེ། ཕུན་སུམ་ཚོགས་དབྱངས་འདི་འདྲ་འོ། །
འཛམ་བུ་གླིང་གི་སྣ་ཚོགས་ཕྱོགས་རྣམས་ན། མིར་འགྱུར་བའི་སྐད་ནི་མཐའ་ཡས་པ། ཀུན་དེའི་སྒྲ་རྣམས་སྣ་ཚོགས་དང་། དབྱངས་འདི་ཐོས་ནས་རྗེས་སུ་
རྟོགས་པར་འགྱུར། ས་བླ་དང་ནི་དེ་བཞིན་པར་སྣ་ལྷ། དེ་དག་ཅི་འདྲ་སྐད་ལ་འཇུག་པ་སྟར། དེ་ཕྱིར་ཐུབ་དབང་དབྱངས་ནི་རབ་{ཏུ་}ཞུགས་ཏེ། རྣམ་པར་
དེས་ཐོས་མྱ་ངན་འདས་རེག་འགྱུར། རྐང་གཉིས་དག་དང་རྐང་བཞི་རྣམས་དང་ནི། རྐང་མངས་དག་དང་རྐང་པ་མེད་པ་རྣམས། ཐམས་ཅད་ལ་ནི་དེའི་སྒྲ་དབྱངས་
འཇུག། བསྐུལ་ནས་རབ་ཏུ་འཆོས་ཤིང་ཚང་གཅོད་བྱེད། སྟོ་གསུམ་འདི་ཡིས་སྒྲ་རྣམས་ཅི་སྙེད་པ། ཐ་མ་དང་ནི་འབྲིང་དང་དེ་བཞིན་རབ། དེ་དག་རྗེས་སུ་
འཇུག་དབྱངས་དེ་སྒྲོག་སྟེ། འདུལ་བའི་སེམས་ཅན་ཐར་པ་རེག་པར་བྱེད། རྟོགས་པ་མེད་ཅིང་རྣམ་པར་མི་རྟོག་སྟེ། གཟུང་བ་དང་ནི་བཅིངས་ལས་བྱུང་བ་ཡིན།
མཉམ་པར་གཞག་པས་འཕགས་པའི་བདེན་པ་འཆད། སེམས་ཅན་ཐོས་ནས་ཉོན་མོངས་ཞི་བར་བྱེད། སངས་རྒྱས་ཆོས་དང་དེ་བཞིན་དགེ་འདུན་

༄༅། །སྒྲ། སྦྱིན་ཐོ་ཚུལ་ཁྲིམས་དེ་བཞིན་བཟོད་པ་དག། མཐའ་ཡས་སྒྲ་ནི་སེམས་ཅན་ཐོས་བྱེད་དེ། དེ་བཞིན་གཤེགས་
པའི་དབྱངས་ནི་འདི་འདྲའོ།། དབྱངས་ཀྱང་མཐའ་ཡས་ཡེ་ཤེས་མཐའ་ཡས་པ། དེའི་དབྱངས་ཀྱི་ཚད་ནི་ཡོད་མེད་དོ། །དེ་ལ་བྱང་ཆུབ་སེམས་
དཔའ་མཁས་དད་ཅིང་། །དེ་བཞིན་གཤེགས་པའི་དབྱངས་ལ་ཐེ་ཙོམ་མེད། ཤ་རིའི་བུ་ཇི་ལྟ་ན་བྱང་ཆུབ་སེམས་དཔའ་དེ་བཞིན་གཤེགས་པ་རྣམས་
ཀྱི་དེ་བཞིན་གཤེགས་པའི་ཡེ་ཤེས་བསམ་གྱིས་མི་ཁྱབ་པ་ལ་མངོན་པར་དད། ཡིད་ཆེས་རབ་ཏུ་རྟོག །ཐེ་ཚོམ་མི་ཟ། ཐོས་ནས་རྒྱ་ཆེན་དགའ་
མགུ་སྟེ། རངས་པ་རྙེད་ནས་ངོ་མཚར་སྨད་དུ་འདུ་ཤེས་བསྐྱེད་ཅེ་ན། འདི་ལྟར་ཤ་རིའི་བུ་ཆོས་ཐམས་ཅད་ལ། དེ་བཞིན་གཤེགས་པ་ཚད་མེད་པའི་ཡེ་ཤེས་
གཟིགས་པ་ལ་འཇུག་སྟེ། དེ་ལ་བྱང་ཆུབ་སེམས་དཔའ་མངོན་པར་དད་། ཡིད་ཆེས་རབ་ཏུ་རྟོགས་པ་ནས། རྨད་ཀྱི་བར་དུ་འདུ་ཤེས་བསྐྱེད་དོ། །
དེ་བཞིན་གཤེགས་པའི་ཡེ་ཤེས་ཀྱི་ཕ་རོལ་ཏུ་ཕྱིན་པ་ལས་བརྩམས་ཏེ། ཁྱོད་ལ་དཔེ་བསྟན་པར་བྱའོ།། ཤ་རིའི་བུ་ཡོངས་སུ་བརྟགས་པར་བཟུང་སྟེ། གང་
གའི་ཀླུང་གི་བྱེ་མ་སྙེད་ཀྱི། འཇིག་རྟེན་གྱི་ཁམས་ཀྱི་རྩ་དང་ཤིང་དང་། ཡལ་ག་དང་། ལོ་མ་དང་། འདབ་མ་དང་། ཆུང་དུ་སོར་བཞིའི་ཚད་ཙམ་ཡན་

ཆད་ཇི་སྙེད་ཡོད་པ། སྐྱེས་བུ་ལ་ལ་ཞིག་གིས་དེ་དག་གཅིག་ཏུ་སྤངས་ཏེ། གཅིག་ཏུ་སྤུངས་ནས་མེས་སྲེག་སྟེ། ཚིག་པར་གྱུར་ནས་ཐལ་བར་བྱས་སོ། །
ཐལ་བར་བྱས་ནས། འཇིག་རྟེན་གྱི་ཁམས་གང་གའི་ཀླུང་གི་བྱེ་མ་སྙེད་ཀྱི་རྒྱ་མཚོ་ཆེན་པོ་གང་ན་ཡོད་པ་དེ་དག་ཏུ་བླུགས་ཏེ། ལོ་སྟོང་དཀྲུག་ཀྱང་། ཤ་རིའི་བུ་དེ་
བཞིན་གཤེགས་པ་རྣམས་ཀྱི་དེ་བཞིན་གཤེགས་པའི་ཡེ་ཤེས་འདི་ལྟ་བུ་ཡོད་དེ། དེ་བཞིན་གཤེགས་པ་ཡེ་ཤེས་དེ་དང་ལྡན་པས། རྒྱ་མཚོ་ཆེན་པོ་དེ་དང་དེ་དག་
ནས་ཐལ་བ་དེ་དག་བླངས་ཏེ། འཇིག་རྟེན་གྱི་ཁམས་དེ་དང་དེ་དག་ཏུ་འདི་ནི་འཇིག་རྟེན་གྱི་ཁམས་ཆེ་གེ་མོ་ཞིག་གི །ཤིང་འདི་འདྲ་བ་ཞིག་གིས་ཐལ་བའོ།། འདི་
ནི་འཇིག་རྟེན་གྱི་ཁམས་ཆེ་གེ་མོ་ཞིག་གི། ཤིང་ཆེ་གེ་མོ་ཞིག་གི་རྩ་བ་དང་། ཆེ་གེ་མོ་ཞིག་གི་སྡོང་པོ་དང་། ཆེ་གེ་མོ་ཞིག་གི་ཡལ་ག་དང་། ཆེ་གེ་མོ་ཞིག་གི་ལོ་
མ་དང་། ཆེ་གེ་མོ་ཞིག་གི་འབྲས་བུས་ཐལ་བའོ། །འདི་ནི་ཕྱོགས་ཆེ་གེ་མོ་ཞིག་གི་འདབ་མ་འདི་འདྲ་བ་ཞིག་གི་ཐལ་བའོ། །ཞེས་རབ་ཏུ་འབྱེད་དོ། །དེ་ཅིའི་
ཕྱིར་ཞེ་ན། འདི་ལྟར་ཤ་རིའི་བུ་དེ་བཞིན་གཤེགས་པ་ཆོས་ཀྱི་དབྱིངས་རབ་ཏུ་རྟོགས། དེ་རབ་ཏུ་རྟོགས་ནས། དེ་བཞིན་གཤེགས་པས་འདི་ལྟར་འདི་ནི་འཇིག་རྟེན་གྱིས་
ཁམས་ཆེ་གེ་མོ་ཞིག་གི་ཐལ་བའོ། །ཞེས་རབ་ཏུ་མཁྱེན་ནས་རྒྱས་པར་བྱ་སྟེ། དེ་ལྟར་ཤ་རིའི་བུ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་

༄༅། །སངས་རྒྱས་ནི་དེ་ལྟར་རྫུ་འཕྲུལ་ཆེའོ།། དེ་ལྟར་མཐུ་ཆེའོ། །འདི་ལྟར་དབང་ཆེ་བར་གྲགས་པ་སྟེ། ཤ་རིའི་
བུ་རིགས་ཀྱི་བུ་འམ་རིགས་ཀྱི་བུ་མོ་གང་ལ་ལ་དེ་བཞིན་གཤེགས་པའི་ཡེ་ཤེས་འདི་ལ་དད་ཡིད་ཆེས་རབ་ཏུ་རྟོག་ཅིང་། དེ་བཞིན་གཤེགས་པ་བྱམས་པས་ཡིད་ལ་
བྱེད་པ་དེ་དག་ཐམས་ཅད་ནི། དགེ་བའི་རྩ་བ་འདི་མཐའ་མ་མཐོང་པར་སྡུག་བསྔལ་མཐར་འབྱིན་ཏོ། །དེ་ཅིའི་ཕྱིར་ཞེ་ན། འདི་ལྟར་ཤ་རིའི་བུ་དེ་བཞིན་
གཤེགས་པས་ཆོས་ཀྱི་དབྱིངས་ཤིན་ཏུ་རྟོགས་ཏེ། དེ་བཞིན་རྟགས་པས་དེ་བཞིན་གཤེགས་པ་རྣམས་ལས། སེམས་བསྐྱེད་པ་གཅིག་ཀྱང་ཆུད་མི་ཟའོ། །
ཤ་རིའི་བུ་ཁྱོད་ལ་དཔེར་བྱས་ཏེ། འདི་ལས་སྐྱེས་བུ་མཁས་པ་ཁ་ཅིག་དཔའ་བཤད་པའི་དོན་རྣམས་ཀུན་ཤེས་ཏེ། འདི་ལྟ་སྟེ། དཔེར་ན། ཤ་རིའི་བུ་སྐྱེས་པ་ལ་
ལ་ཚེ་ལོ་བརྒྱ་པ། ལོ་རྒྱ་མཚོ་བ་ཞིག་གིས། སྐྲའི་རྩེ་མོ་བ་བརྒྱར་བརྩལ་བས། ཆུའི་ཐིག་པ་བླངས་ཏེ། དེ་ག་ལ་བ་དེར་འོངས་ནས་ཕྱིན་པ་དང་འདི་སྐད་
ཅེས། ཀྱེ་འགོའུ་ཏ་མ་བདག་གི་ཆུའི་ཐིགས་པ་འདི་ཁྱོད་ལ་གཏམས་གྱིས། ནམ་བདག་ལ་དགོངས་པར་གྱུར་པ་དེ་ན་སླར་བྱིན་ཅིག་ཟེར་བ་དང་དེ་བཞིན་གཤེགས་
བ་བླངས་ཏེ། རྒྱ་མཚོ་ཆེན་པོར་བོར་ནས་དེའི་ཆུ་རྒྱུན་གྱིས་འདས་ཏེ་འདྲེས་ནས། ལྷན་གཅིག་ཏུ་མཐར་གྱི་རྒྱ་མཚོ་ཆེན་པོར་ཞུགས་སོ། །དེ་ནས་སྐྱེས་བུ་ཚེ་ལོ་བརྒྱ་

ལོན་པ་དང་། དེ་ག་ལ་བ་དེར་འོངས་ཏེ། ཕྱིན་ནས་འདི་སྐད་ཅེས་གོའུ་ཏ་མ་བདག་གི་ཆུའི་ཐིག་པ་དེ་དགོས་ཀྱིས། བདག་ལ་བྱིན་ཅེས་ནས། ཤ་རིའི་བུ་
དེ་བཞིན་གཤེགས་པ{ས}་རྣམས་ཀྱི་དེ་བཞིན་གཤེགས་པའི་ཡེ་ཤེས་ཡོད་དེ། ཡེ་ཤེས་དང་ལྡན་པས་དེ་བཞིན་གཤེགས་པ་དགྲ་བ་བཅོམ་པ་ཡང་དག་པར་རྫོགས་
པའི་སངས་རྒྱས་ཀྱི། སྐྲའི་རྩེ་མོ་བྱ་བ་བརྒྱར་བརྩལ་བས། ཆུའི་ཐིགས་པ་དེ་རྒྱ་མཚོ་ཆེན་པོ་དེ་ནས་ཆུ་གཞན་དང་མ་འདྲེས་པར་བླངས་ཏེ། ཤ་རིའི་བུ་འདི་ལྟར་
དོན་ཤེས་པར་བྱ་བའི་ཕྱིར་ཁྱོད་ལ་དཔེར་བསྟན་ཏེ། དེ་གང་གི་དོན་དུ་ལྟ་ཞེ་ན་འདི་ལྟ་སྟེ་ཤ་རིའི་བུ་སྐྱེས་བུའི་{བུའི་}ཆུའི་ཐིགས་པ་དེ་བཞིན་གཤེགས་པའི་ལག་ཏུ་
བཞག་བ་ཡུན་རིང་མོ་ཞིག་ལོན་ཡང་ཆུད་མི་ཟ་བ་དེ་བཞིན་དུ། ཤ་རིའི་བུ་རིགས་ཀྱི་བུ་འམརིགས་ཀྱི་མོ་གང་ལ་ལ་དེ་བཞིན་གཤེགས་པའི་ཡེ་ཤེས་འདི་ལྟ་བུ་ལ་དང་། ཡིད་ཆེས་
རབ་ཏུ་རྟོགས་ཅིང་། དེ་བཞིན་གཤེགས་པའི་བྱམས་བས་ཡིད་ལ་བྱེད་པ་དང་། དེ་བཞིན་གཤེགས་པ་ཉིད་ལ་དམིགས་ནས་དེའི་ཕྱིར། ནམ་མཁའ་ལ་མེ་
ཏོག་གཏོར་བ་དེ་དག་ཐམས་ཅད་དགེ་བའི་རྩ་བ་འདི་མཐའ་མ་མ་ཐོབ་པར། སྡུག་བསྔལ་མཐར་འབྱིན་པར་འགྱུར་རོ། །དེ་ཅིའི་ཕྱིར་ཞེ་ན། འདི་ལྟར་ཤ་རིའི་
བུ་དེ་བཞིན་གཤེགས་པས་ཆོས་ཀྱི་དབྱིངས་རབ་ཏུ་རྟོགས་ཏེ། དེ་བཞིན་གཤེགས་པས་ཆོས་ཀྱི་དབྱིངས་རབ་ཏུ་རྟོགས་ཏེ། དེ་རབ་ཏུ་རྟོགས་པས་དེ་བཞིན་

༄༅། །གཤེགས་རྣམས་ལས། སེམས་ཅིག་བསྐྱེད་པ་ཡང་ཆུད་མི་ཟའོ། །དེ་ནས་བཅོམ་ལྡན་འདས་ལ་ཚེ་དང་
ལྡན་པ་ཤ་རིའི་བུས་འདི་སྐད་ཅེས་གསོལ་ཏོ། །བཅོམ་ལྡན་འདས་དེ་བཞིན་གཤེགས་པ་རྣམས་ཀྱིས་དེ་བཞིན་གཤེགས་པའི་ཡེ་ཤེས་གང་རྣམས་པར་ཤེས་བ་མ་མཆིས་
པར་འཇུག་པ་མ་མཆིས་སམ། བཀའ་སྩལ་པ། ཤ་རིའི་བུ་དེ་མ་ཡིན་ནོ།། བཅོམ་ལྡན་འདས་ཡེ་ཤེས་ནི་གང་ལགས། རྣམ་པར་ཤེས་པ་ནི་གང་ལགས། །
ཤ་རིའི་བུ་འདི་བཞི་ནི་རྣམ་པར་ཤེས་པའི་གནས་ཏེ། རྣམ་པར་ཤེས་པ་དེ་ལ་གནས་སོ། རྣམ་པར་ཤེས་པ་གཟུགས་ལ་ཉེ་བར་སོང་ཤིང་གནས། གཟུགས་
དམིགས་ལ་གནས། གཟུགས་ལ་གནས། དགའ་བ་ལ་བསྟན་པས་སྐྱེ་ཞིང་འཕེལ་ཏེ། རྒྱས་པར་འགྱུར་བ་དང་། རྣམ་པར་ཤེས་པ་ཚོར་བ་ལ་ཉེ་བར་སོས་ཞིང་གནས། ཚོར་
བ་ལ་དམིགས། ཚོར་བ་ལ་གནས། དགའ་བ་ལ་སྟེན་པས་སྐྱེ་ཞིང་འཕེལ་ཏེ། རྒྱས་པར་འགྱུར་བ་དང་། རྣམ་པར་ཤེས་པ་འདུ་ཤེས་
ལ་ཉེ་བར་སོང་ཞིང་གནས། འདུ་ཤེས་ལ་དམིགས། འདུ་ཤེས་ལ་གནས་དགའ་བ་ལ་བསྟན་པས་སྐྱེ་ཞིང་འཕེལ་ཏེ། རྒྱས་པར་འགྱུར་བ་དང་། རྣམ་
པར་ཤེས་པ་འདུ་བྱེད་ལ་ཉེ་བར་སོང་ཞིང་གནས། འདུ་བྱེད་ལ་དམིགས། འདུ་བྱེད་ལ་གནས། དགའ་བ་ལ་བརྟེན་པས་སྐྱེ་ཞིང་འཕེལ་ནས་རྒྱས་པར་འགྱུར་ཏེ་

ཤ་རིའི་བུ་འདི་ནི་རྣམ་པར་ཤེས་པ་ཞེས་བྱའོ། །གང་ལེན་པའི་ཕུང་བོ་ལྔ་ལ་མི་གནས་བར། རྣམ་པར་ཤེས་པའི་ཕུང་པོ་ཡོངས་སུ་ཤེས་པ་དེ་ནི་ཡེ་ཤེས་བྱའོ། །གཞན་
ཡང་རྣམ་པར་ཤེས་པའི་སའི་ཁམས་རྣམས་པར་ཤེས་པ་དང་། ཆུའི་ཁམས་དང་། མེའི་ཁམས་དང༌། རླུང་གི་ཁམས་དང་། ནམ་མཁའི་ཁམས་རྣམས་པར་ཤེས་
པ་སྟེ། འདི་ནི་རྣམ་པར་ཤེས་པ་ཞེས་བྱའོ། །གང་ཁམས་བཞི་པ་མི་གནས་པར། རྣམ་པར་ཤེས་པའི་ཆོས་ཀྱི་ཁམས་ཀུན་དུ་དབྱེ་བ་ཤེས་པ་དེ་ནི་ཡེ་ཤེས་ཅེས་
བྱའོ།། གཞན་ཡང་ཤ་རིའི་བུ་རྣམ་པར་ཤེས་པ་ཞེས་བྱ་བ་ནི། གང་མིག་ཤེས་པར་བྱ་བའི་གཟུགས་རྣམ་པར་རིག་པ་དང་། རྣ་བས་ཤེས་པར་བྱ་བའི་སྒྲ་རྣམ་པར་
རིག་པ་དང་། སྣས་ཤེས་པར་བྱ་བའི་དྲི་རྣམ་པར་རིག་པར་བྱ་བ་དང་། ལྕེས་ཤེས་པར་བྱ་བའི་རོ་རྣམ་པར་རིག་པ་དང་། ལུས་ཀྱི་ཤེས་པར་བྱ་བའི་རེག་བྱ་རྣམ་པར་རིག་
བ་དང་། ཡིད་ཀྱི་ཤེས་པར་བྱ་བའི་ཆོས་རྣམ་པར་རིག་པ་སྟེ། འདི་ནི་རྣམ་པར་ཤེས་པ་ཞེས་བྱའོ། །གང་ནང་ཉེ་བར་ཞི་ཞིང་ཕྱིར་རོལ་ཏུ་མི་རྒྱུ་སྟེ། ཡེ་ཤེས་ཀྱི་ཕྱིར་
འབྲང་ཞིང་ཆོས་གང་ལ་ཡང་མི་རྟོག་པ་དེ་ནི་ཡེ་ཤེས་ཞེས་བྱའོ། །རྣམ་པར་ཤེས་པ་དེ་ནི་དམིགས་པ་ལས་སྐྱེའོ།། རྣམ་པར་ཤེས་པ་དེ་ནི་ཡིད་ལས་བྱེད་པ་ལ་སྐྱེས་འོ། །
རྣམ་པར་ཤེས་པ་ནི་ཡོངས་སུ་རྟོག་པ་ལས་སྐྱེས་སྟེ། འདི་ནི་རྣམ་པར་ཤེས་པ་ཞེས་བྱའོ།། གང་ཞེས་བྱའོ། །གང་འཛིན་པ་མེད་པ་མ་སྙམས་པ་དང་། དམིགས་པ་མེད།

༄༅། །རྣམ་པར་རིག་པ་མེད་ཅིང་མི་རྟོག་པ་དེ་ནི། ཡེ་ཤེས་ཞེས་བྱའོ། །གཞན་ཡང་འདུས་བྱས་ལ་སྤྱོད་པའི་ཆོས་ལ་རྣམ་པར་ཤེས་
པ་ལ་གནས་ཤིང་། གང་འདུས་བྱས་ལ་སྤྱོད་པའི་ཆོས་རྣམ་པར་ཤེས་པ་ལ་གནས་ཤིང་། གང་འདུས་བྱས་ལ་སྤྱོད་པའི་ཆོས་རྣམས་པར་ཤེས་པ་དེ་ནི་རྣམ་
པར་ཤེས་པ་ཞེས་བྱའོ།། འདུས་མ་བྱས་ལ་ནི་རྣམ་པར་ཤེས་པ་རྒྱུ་བ་མེད། གང་འདུས་མ་བྱས་ཤེས་པ་དེ་ནི་ཡེ་ཤེས་ཞེས་བྱའོ། །གཞན་ཡང་གང་སྐྱེ་
བ་དང་། འཇིག་པ་ལ་གནས་པ་དེ་ནི་རྣམ་པར་ཤེས་པའོ།། གང་སྐྱེ་བ་མེད་པ་དང་འགག་པ་མེད་པ་ལ་གནས་པ་དེ་ནི་ཡེ་ཤེས་ཞེས་བྱའོ། །གཞན་ཡང་
གང་སྐྱེ་བ་དང་། འདི་ནི་རྣམ་པར་ཤེས་པ་འདི་ནི་ཡེ་ཤེས་ཏེ། བྱང་ཆུབ་སེམས་དཔའ་དེ་བཞིན་གཤེགས་པ་རྣམས་ཀྱི་དེ་བཞིན་གཤེགས་པའི་ཡེ་ཤེས་བསམ་གྱིས་
མི་ཁྱབ་པ་དེ་ལ་མངོན་པར་དང་ཡིད་ཆེས། རབ་ཏུ་རྟོག །ཐེ་ཚོམ་མི་ཟ། རྒྱ་ཆེན་དགའ་མགུ་སྟེ། རང་པ་རྙེད་ནས་ངོ་མཚར་དང་རྨད་དུ་འདུ་ཤེས་བསྐྱེད་དོ། །
དེ་ནས་བཅོམ་ལྡན་འདས་ཀྱི་དོན་དེ་ཉིད་རྒྱ་ཆེར་བསྟན་པའི་ཕྱིར། དེའི་ཚེ་ཚིགས་སུ་བཅད་པ་འདི་དག་གསུངས་སོ།། དེ་ལྟར་གང་གའི་ཀླུང་གི་བྱེ་མ་དཔག་མེད་པ། །
དེ་བཞིན་ཕྱོགས་བཅུའི་འཇིག་རྟེན་ཁམས་ཀྱི་རྩྭ་རྣམས་ནི། དེ་དག་སྐྱེས་བུ་ལ་ལས་མེར་བསྲེག་ཐལ་བར་བྱས། ལོ་ནི་བརྒྱ་སྟོང་དག་ཏུ་རྒྱ་མཚོར་དཀྲུགས་པ་

རྣམས། དེ་འདྲ་བའི་སྟོབས་བཅུ་ཡེ་ཤེས་ཕྲ་མངའ་བས། ཐལ་བ་བླངས་ནས་འགྲོ་བ་དག་ལ་ལུང་སྟོན་པ། ཞིང་རྣམས་རབ་འབྱམས་དག་གི་ཤིང་རིགས་འདི། དེ་ཚིག་ཐལ་བ་ཞེས་
རྣམ་པ་ཐམས་ཅད་མཁྱེན། འདི་ལྟར་ཕྱོགས་བཅུའི་དག་གི་འཇིག་རྟེན་ཁམས་ཀྱི་རྡུལ། ཐམས་ཅད་རྡུལ་དུ་བྱས་ནས་རྒྱལ་བ་རྣམས་སྟོན་ཏེ། དེ་དག་ཐམས་
ཅད་བགྲང་ཡང་ཆགས་མེད་ཐེ་ཚོམ་མེད། དེ་ལྟར་བདེ་བར་གཤེགས་པའི་ཡེ་ཤེས་ནམ་མཁའ་བཞིན། ཇི་སྙེད་ཕྱོགས་བཅུའི་འགྲོ་བ་རྣམས་ཀྱི་སེམས་ཀྱི་རྒྱུད།
གང་དག་འདོད་ཆུགས་སྤྱོད་དང་ཞེས་སྡང་གཏི་མུག་ལྡན། སྤྱོད་པ་ཀུན་གྱི་ཚུལ་ཤེས་བསམ་པ་རྣམས་དང་ནི། གང་གི་བློ་ཉམས་གང་གིས་ཐར་མཁྱེན། འཇིག་
རྟེན་ཀུན་མཆོག་སྟོབས་བཅུ་རྣམས་ཀྱི་ཡེ་ཤེས་ནི། ཅི་སྙེད་ཕྱོགས་བཅུའི་ཆོས་ཀྱི་དབྱིངས་སུ་རབ་ཞུགས་ཀྱང་། འདྲེན་པ་རྣམས་ལ་རྟོག་མི་འབྱུང་། བདེར་
གཤེགས་སྲས་པོ་དད་པ་རྒྱལ་ལ་དད་པར་བྱེད།། བམ་པོ་བཞི་པ།། །།ཤ་རིའི་བུ་ཇི་ལྟར་ན་བྱང་ཆུབ་སེམས་དཔའ་དེ་
བཞིན་གཤེགས་པ་རྣམས་ཀྱིས་དེ་བཞིན་གཤེགས་པའི་འོད་བསམ་གྱིས་མི་ཁྱབ་པ་ལ་མངོན་པར་དད། ཡིད་ཆེས་རབ་ཏུ་རྟོག། ཐེ་ཙོམ་མི་ཟ། རྒྱ་ཆེར་དགའ
མགུ་སྟེ། རངས་པ་རྙེད་ཅིང་ངོ་མཚར་དང་། རྨད་དུ་འདུ་ཤེས་བསྐྱེད་ཅེ་ན། འདི་ཡང་ཤ་རིའི་བུ་དེ་བཞིན་གཤེགས་པས་ཆོས་ཀྱི་དབྱིངས་རབ་ཏུ་ཏོགས་ཏེ། །

༄༅། །དེ་རབ་ཏུ་རྟོགས་པས་དེ་བཞིན་གཤེགས་པ་སྟོང་གསུམ་གྱིས་སྟོང་ཆེན་པོའི་འཇིག་རྟེན་གྱིས་ཁམས་འདིར་མངོན་པར་
གཤེགས་ནས་ལྷམ་མེ་ལྷན་ནེ་ལྷ་ངེར་མཛད་དོ།། དེ་འདི་ལྟ་སྟེ་དཔེར་ན་སྤྲིན་མེད་པའི་ནམ་མཁའ་ལ་ཉི་མ་མངོན་པར་ཤར་ནས། ལྷམ་མེ་ལྷེན་ནེ་ལྷང་ངེར་དེ་
བཞིན་དུ། ཤ་རིའི་བུ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱང་སྟོང་གསུམ་གྱིས་སྟོང་ཆེན་པོའི་འཇིག་རྟེན་གྱིས་
ཁམས་འདིར་མངོན་པར་གཤེགས་ནས། ལྷམ་མེ་ལྷན་ནེ་ལྷ་ངེར་མཛད་དོ། །ཤ་རིའི་བུ་སྲིན་བུ་མེ་ཁྱེར་གྱི་འོད་དེ་བས་ནི། རྩིག་པ་ཆེན་པོའི་འོད་ཤིན་ཏུ་
འཕགས། ཤིན་ཏུ་མཆོག །ཤིན་ཏུ་ཁ་དོག་དང་ལྡན། ཤིན་ཏུ་འོད་གསལ། ཤིན་དུ་རྒྱ་ཆེའོ།། འབྲུ་མར་གྱི་མར་མེའི་འོད་དེ་བས་ནི། རྩིག་པ་ཆེན་པོའི་འོད་ཤིན་དུ་འཕགས་
ཤིན་ཏུ་མཆོག་པ་ནས་ཤིན་ཏུ་རྒྱ་ཆེ་བའི་བར་དུའོ། །གང་རྩིག་པ་ཆེན་པོ་འོད་དེ་བས་ནི་མེའི་ཕུང་པོ་ཆེན་པོའི་འོད་གང་ཡིན་པ་དང་། སྨན་དང་
སྐར་མའི་འོད་གང་ཡིན་པའི་བར་དུ་རྒྱས་པར་བྱས་སྟེ། ཟླ་བའི་འོད་དང་། ཉི་མའི་འོད་དང་། རྒྱལ་ཆེན་བཞིའི་རིས་ཀྱི་ལྷ་རྣམས་ཀྱི་འོད་དང་། གཞལ་མེད་
ཁང་དང་། ལུས་ཀྱི་བརྒྱན་རྣམས་དང་། དེ་བཞིན་དུ་སུམ་བཅུ་རྩ་གསུམ་པ་རྣམས་པ་དང་། འཐའ་བྲལ་བ་རྣམས་དང་། དགའ་ལྡན་པ་རྣམས་དང་།

འཕྲུལ་དགའ་བ་རྣམས་དང་། གཞན་འཕྲུལ་དབང་བྱེད་ཀྱི་ལྷ་རྣམས་དང་། དེ་གཞལ་མེད་ཁང་དང་། ལུས་ཀྱི་རྒྱན་རྣམས་དང་། གང་ཚངས་པ་རྣམས་
དང་། ཚངས་རིས་པ་རྣམས་དང་། ཚངས་པ་འདུན་ན་འདོད་པ་རྣམས་དང་། ཚངས་འཁོར་བ་རྣམས་དང་། ཚངས་ཆེན་གྱི་ལྷ་རྣམས་ཀྱི་ར་བ་དང་།
གཞལ་མེད་ཁང་དང་། ལུས་ཀྱི་བརྒྱན་རྣམས་ཀྱི་འོད་འདི་ཤིན་ཏུ་འཕགས། ཤིན་ཏུ་བཟངས། ཤིན་ཏུ་མཆོག། ཤིན་ཏུ་ཁ་དོག་དང་ལྡན་ཤིན་ཏུ་འོད་
གསལ། ཤིན་ཏུ་རྒྱ་ཆེའོ།། གང་ཚངས་པ་རྣམས་དང་། ཚངས་རིས་པ་རྣམས་དང་། ཚངས་པ་འདུན་ན་འདོན་པ་རྣམས་དང་། ཚངས་འཁོར་བ་
རྣམས་དང་། ཚངས་ཆེན་གྱི་ལྷ་རྣམས་ཀྱི་འོད་ཀྱང་རྒྱས་པ་བྱ་སྟེ། འོད་ཆེན་དང་། འོད་ཆུང་དང་། ཚད་མེད་འོད་དང་། འོད་གསལ་ནས། དགེ་
རྒྱས་ཀྱི་བར་དང་། འབྲས་བུ་ཆེ་བ་དང་། འདུ་ཤེས་ཅན་དང་། འདུ་ཤེས་མེད་པ་དང་། འདུ་ཤེས་མེད་འདུ་ཤེས་མེད་མིན་དང་། མི་ཆེ་བ་དང་། མི་གདུང་བ་དང་།
གྱི་ནོམ་སྣང་བ་དང་། ཤིན་ཏུ་མཐོང་གི་ར་བ་དང་། གཞལ་མེད་ཁང་དང་། ལུས་ཀྱི་འོད་དང་། གང་འོག་མིན་གྱིས་ལྷ་རྣམས་གྱི་ར་བ་དང་། གཞལ་མེད་ཁང་
རྣམས་དང་། ལུས་ཀྱི་འོད་ཤིན་ཏུ་འཕགས། ཤིན་ཏུ་བཟང་། ཤིན་ཏུ་མཆོག། ཤིན་ཏུ་ཁ་དོག་དང་ལྡན། ཤིན་ཏུ་འོད་གསལ། ཤིན་ཏུ་རྒྱ་ཆེའོ།། གང་

༄༅། །འོག་མིན་གྱིས་ལྷ་རྣམས་ཀྱི་ར་བ་དང་། གཞལ་མེད་ཁང་དང་། ལུས་ཀྱི་འོད་བས་ནི། དེ་བཞིན་གཤེགས་
པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱི་འོད་འདི་ཤིན་ཏུ་འཕགས། ཤིན་ཏུ་བཟང་། ཤིན་ཏུ་མཆོད། ཤིན་ཏུ་ཁ་དོག་དང་ལྡན། ཤིན་ཏུ་
འོད་གསལ། ཤིན་ཏུ་རྒྱ་ཆེའོ།། དེ་ཅིའི་ཕྱིར་ཞེ་ན། ཤ་རིའི་བུ་དེ་བཞིན་གཤེགས་པ་ཚུལ་ཁྲིམས་དཔག་ཏུ་མེད་པ་དང་། ཏིང་ངེ་འཛིན་དཔག་ཏུ་མེད་པ་དང་
ཤེས་རབ་དཔག་ཏུ་མེད་པ་དང་། རྣམ་པར་གྲོལ་བ་དཔག་ཏུ་མེད་པ་དང་། རྣམ་པར་གྲོལ་བའི་ཡེ་ཤེས་དཔག་ཏུ་མེད་པའི་ཕྱིར་རོ། །དེ་ལྟར་ཤ་རིའི་བུ་ཅི་ཙམ་
སྟོང་གསུམ་གྱི་སྟོང་ཆེན་པོའི་འཇིག་རྟེན་གྱིས་ཁམས་ན། འོད་གཏགས་པ་གདགས་པས་གཏགས་པ་དེ་ཐམས་ཅད་ནི། དེ་བཞིན་གཤེགས་པའི་འོད་ཀྱི་
བརྒྱའི་ཆར་ཡང་ཉེ་བར་མི་འགྲོ་བ་ནས་རྒྱུའི་བར་ཡང་ཉེ་བར་མི་འགྲོའོ། །དེ་འདི་ལྟ་སྟེ་དཔེར་ན་ཤ་རིའི་བུ་འཛམ་བུ་ཆུ་བོ་གསེར་གྱི་ནང་དུ། གསེར་མཐའ་ལམ་
པ་བཞག་ན། སྣག་ཚའི་གར་བུ་བཞིན་དུ་འགྱུར་ཏེ། ལྷམ་མེར་མི་འགྱུར། ལྷེན་ནེར་མི་འགྱུར་རོ། །དེ་བཞིན་དུ་ཤ་རིའི་བུ་སྟོང་གསུམ་གྱི་སྟོང་ཆེན་པོའི་
འཇིག་རྟེན་གྱིས་ཁམས་འདི་འོད་དུ་གདགས་པས་གཏགས་པ་ཇི་སྙེད་ཡོད་པ་དེ་ཐམས་ཅད་དེ་བཞིན་གཤེགས་པའི་འོད་ཀྱི་འདུན་ན། ལྷམ་མེར་མི་འགྱུར། ལྷན་ནེར་

མི་འགྱུར། ལྷང་ངེར་མི་འགྱུར་རོ།། འོད་གསལ་བར་མི་འགྱུར་ཏེ། དེ་བཞིན་གཤེགས་པའི་འོད་ནི་དག་གི་ནང་ན། མཆོག་ཅེས་བྱ་དམ་པ་ཞེས་བྱ། བླ་ན་མེད་པ་
ཞེས་བྱའོ།། ཤ་རིའི་བུ་གང་དེ་བཞིན་གཤེགས་པའི་ཉེ་ཚེ་བའི་འོད་ལས་ཀྱི་རྣམ་པར་སྨིན་པ་ལས་མངོན་པར་གྲུབ་པའི་འོད་དེས་ཀྱང་། སྟོང་གསུམ་གྱིས་སྟོང་ཆེན་པོའི་
འཇིག་རྟེན་གྱིས་ཁམས་སྣང་བས་ཤིན་དུ་ཁྱབ་པར་འགྱུར་ཏེ། ཤ་རིའི་བུ་ཟླ་བ་དང་ཉི་མའི་འོད་སྣང་ཡང་མི་འབྱུང། ཉིན་མོར་ཡང་མི་ཤེས། མཚན་མོར་ཡང་མི་ཤེས། 
ཟླ་བ་ཕྱེད་དང་། ཟླ་བ་ཅིག་པར་ཡང་མི་ཤེས། དུས་དང་ལོར་ཡང་མི་ཤེས་མོད་ཀྱི། འདི་ལྟ་སྟེ་དེ་བཞིན་གཤེགས་པས་སེམས་ཅན་ལ་ཐུགས་རྩེ་བའི་ཕྱིར་འོང་འདོམ་
གང་ཙམ་དུ་བྱིན་གྱིས་རློབ་སྟེ། ཤ་རིའི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་བཞེད་ན། འཇིག་རྟེན་གྱིས་ཁམས་གྲངས་མེད་
པ་འོད་ཀྱི་ཁྱབ་པར་མཛད་དོ།། དེ་ཅིའི་ཕྱིར་ཞེ་ན། ཤ་རིའི་བུ་དེ་བཞིན་གཤེགས་པ་ནི་ཤེས་རབ་ཀྱི་ཕ་རོལ་ཏུ་ཕྱིན་པའི་དམ་པའི་ཕ་རོལ་ཏུ་ཕྱིན་པ་བསྙེད་པ་སྟེ། ཤ་
རིའི་བུ་དོན་ཉིད་རབ་ཏུ་རྟོགས་པར་བྱ་བའི་ཕྱིར་ཁྱོད་ལ་དཔེ་བསྟན་ཏོ། །ཤ་རིའི་བུ་ལ་ལ་ཞིག་གིས་སྟོང་གསུམ་གྱིས་སྟོང་ཆེན་པོའི་འཇིག་རྟེན་གྱི་ཁམས་གྱི་རྡུལ་ཅི་
སྙེད་ཐམས་ཅད་རྡུལ་ཕྲ་རབ་ཏུ་བྱས་ནས། རྡུལ་དེ་དག་ཐུ་བར་བླུགས་ཏེ། ཤར་ཕྱོགས་སུ་སོང་ནས་རྡུལ་ཕྲ་མོ་ཅི་སྙེད་ཀྱི་འཇིག་རྟེན་གྱི་ཁམས་འདས་ནས། རྡུལ་ཕྲ་

༄༅། །རབ་གཉིས་བོར་ཞིང་། ཤར་ཕྱོགས་སུ་སོང་ནས། ཤ་རིའི་བུ་རྡུལ་ཕྲ་རབ་དེ་ཐམས་ཅད་ནི་ཟད་པར་འགྱུར་གྱིས།
ཤ་རིའི་བུ་ཤར་ཕྱོགས་ཀྱི་འཇིག་རྟེན་གྱིས་ཁམས་ནི་ཟད་པ་མེད་དོ། །དེ་བཞིན་དུ་ལྷོ་དང་། ནུབ་དང་། བྱང་ནས་ཕྱོགས་བཅུའི་ཀུན་གྱིས་བར་དུའོ། །ཤ་རིའི་
བུ་དེ་ཇི་སྙམ་དུ་སེམས། འཇིག་རྟེན་གྱི་ཁམས་དེ་དག་གི་མཐའ་དང་མུ་བཟུང་བར་ནུས་སམ། གསོལ་པ། བཅོམ་ལྡན་འདས་དེ་ནི་མི་ནུས་སོ། །བདེ་བར་གཤེགས་
པ་དེ་ནི་མི་ནུས་སོ། །བཀའ་བསྩལ་པ། ཤ་རིའི་བུ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་བཞེད་ན། འཇིག་རྟེན་གྱིས་
ཁམས་དེ་ཐམས་ཅད་འོད་ཀྱིས་ཁྱབ་པར་མཛད་དེ། འཇིག་རྟེན་གྱིས་ཁམས་དེ་དག་ནི་ཅི་ཙམ་དུ་འོང་དུ་བརྟགས་པ་གདགས་པས། བདགས་པ་དེ་ཐམས་ཅད་ནི།
དེ་བཞིན་གཤེགས་པའི་འོད་ཀྱི་འདུན་ན་བརྒྱའི་ཆར་ཡང་ཉེ་བར་མི་འགྲོ་བ་ནས། རྒྱུའི་བར་དུ་ཡང་མི་བཟོད་དོ། །དེ་ལྟར་ཤ་རིའི་བུ་དེ་བཞིན་གཤེགས་པ་དགྲ་བཅོམ་པ་ཡང་
དག་པར་རྫོགས་པའི་སངས་རྒྱས་ཤེས་རབ་ཀྱི་ཕ་རོལ་ཏུ་ཕྱིན་པའི་དམ་པའི་ཕ་རོལ་དུ་ཕྱིན་པའོ།། ཡང་ཤ་རིའི་བུ་དེ་བཞིན་གཤེགས་པའི་འོད་ལ་ནི་རྩིག་པ་འམ། ཤིང་ངམ་
ལྗོན་པ་འམ། ཁོ་ར་འཁོར་ཡུག་གི་རི་འམ། ཁོར་ཁོར་ཡུག་ཆེན་པོ་འམ། རི་སྤོས་ཀྱི་ངད་ལྡན་ནམ། རི་བཏང་བཟུང་ངམ། རི་བཏང་བཟུང་ཆེན་པོ་འམ། གངས་རི་

འམ། རི་གཉའ་ཤིང་འཛིན་ཏམ། དེ་མ་ཡིན་པ་གཞན་ནི་ནག་པོ་འམ། རིའི་རྒྱལ་པོ་རི་རབ་དང་། གང་གིས་ཀྱང་སྒྲིབ་པར་མི་ནུས་ཏེ། དེ་དག་ཐམས་ཅད་ལས་
ཐལ་ནས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདི་ཁྱབ་པར་བྱས་ཀྱང་། དམན་པ་ལ་མོས་པའི་སེམས་ཅན་རྣམས་མོས་པར་མི་འགྱུར་ཏེ། དེ་ལ་
སེམས་ཅན་ལ་ལས་ནི། དེ་བཞིན་གཤེགས་པའི་འོད་འདོམ་གང་ཙམ་དུ་མཐོང་ངོ་། གང་དེ་བས་རྒྱ་ཆེ་བ་དེ་དག་གིས་ནི་འོད་འདོམ་གང་ཙམ་མཐོང་ངོ་། དེ་བས་ཤིན་
དུ་རྒྱ་ཆེ་བ་དེ་དག་གིས་ནི་འོད་རྒྱང་གྲགས་ཙམ་དུ་མཐོང་བ་ནས། གང་དེ་བས་ཀྱང་ཤིན་དུ་རྒྱ་ཆེན་པོས་ནི། འོད་སྟོང་གསུམ་གྱི་སྟོང་ཆེན་པོ་ཙམ་གྱི་བར་དུ་མཐོང་སྟེ། དེ་ལྟར་
ཤ་རིའི་བུ་སྟོང་ཕྲག་བརྒྱ་བའི་ཚངས་པས་ནི་འཇིག་རྟེན་གྱི་ཁམས་སྟོང་ཕྲག་བརྒྱའི་བར་དུ་འོད་ཀྱིས་ཁྱབ་པར་མཐོང་སྟེ། རྒྱས་པར་བྱའོ།། ས་ཐོབ་བའི་བྱང་ཆུབ་
སེམས་དཔའ་ནི། དེ་བཞིན་གཤེགས་པའི་འོད་ཀྱིས་འཇིག་རྟེན་ཁམས་མུ་མེད་པའི་བར་དུ་ཁྱབ་པར་མཐོང་ངོ་། དེ་ལྟར་ཤ་རིའི་བུ་ནམ་མཁའི་ཁམས་ཅི་ཙམ་པ་སེམས་
ཅན་གྱི་ཁམས་དེ་ཙམ་སྟེ། དེ་བཞིན་གཤེགས་པ་སེམས་ཅན་ལ། ཐུགས་བརྩེ་བའི་ཕྱིར། དེ་ཙམ་དུ་འོད་ཀྱི་ཁྱབ་པར་མཛད་དོ།། དེ་བྱང་ཆུབ་སེམས་དཔས་ཐོས་
ནས་ཐེ་ཙོམ་མེད། སོམ་ཉི་མི་ཟ། མངོན་བར་དང་། ཡིད་ཆེས། རབ་ཏུ་རྟོག། རྒྱ་ཆེན་དགའ་མགུ་སྟེ། རངས་པ་རྙེད་ནས་ངོ་མཚར་རྨད་དུ་འདུ་ཤེས་བསྐྱེད་དོ། །

༄༅། །འདི་ལ་ཆོས་ཉིད་ནི་ཡིན་ཏེ། དེ་ལ་འདི་སྐད་ཅེས་བྱའོ། །ཉི་མ་ཟླ་བའི་འོད་གང་ག་ཡོད་དང་། རྒྱ་སྦྱིན་ཚངས་པའི་འོད་ག་ཡོད་དང་།
འོག་མིན་གྱི་བར་གྱིས་འོད་རྣམས་ཀྱིས། བཅུ་དྲུག་ཆར་ཡང་མི་ཕོད་དོ།། འོག་མིན་གྱིས་ནི་འོད་རྣམས་དང་། གང་རྣམས་སྟོང་གསུམ་ཁྱབ་པར་འགྱུར་བས་སངས་རྒྱས་
ཀྱི་སྤུའི་འོད་ཟེར་གྱིས། བཅུ་དྲུག་ཆར་ཡང་མི་ཕོད་དོ། །ནམ་མཁའ་དག་ནི་ཅི་ཙམ་བར། དེ་ཙམ་འོད་ཀྱིས་ཁྱབ་བྱེད་པ། བློ་གྲོས་རྒྱ་ཆེན་སེམས་ཅན་གྱིས། དེ་འདྲའི་
བར་ནི་འོད་མཐོང་ངོ་། །སངས་རྒྱས་འོད་མཐའ་ཡས་ཏེ། ནམ་མཁའ་དང་ནི་མཚུངས་མཉམ་པ། ཇི་ལྟར་འདུལ་བར་འགྱུར་རྣམས་ཀྱིས། དེ་འདྲ་བར་འོད་
མཐོང་ངོ །ཇི་ལྟར་སྐེས་བུ་ད་མ་ལོག་གས། ཉི་མ་འོད་ནི་དེ་འདྲ་བས་མ་མཐོང་བས་ནི་འོད་དེ་ལ་འོད་ནི་ཡོད་པ་མིན་ཞེས་སྨྲ། དེ་བཞིན་སེམས་ཅན་སྨན་པ་གང་། རྒྱལ་བའི་འོད་ནི་མི་མཐོང་སྟེ།
མ་མཐོང་བས་ནི་རྒྱལ་པོ་ཡི། འདི་ནི་ཡོད་པ་མིན་ཞེས་ཟེར། ལ་ལས་འདོམ་དོ་ཙམ་དུ་མཐོང་། ལ་ལས་རྒྱང་གྲགས་དཔག་ཚད་དང་། ལ་ལས་སྟོང་གསུམ་ཐམས་
ཅད་དུ། འོད་ཀྱི་ཁྱབ་བར་གྱུར་པ་མཐོང་། ས་རྒྱད་པ་དང་དགུ་པ་དང༌། བཅུ་བ་ལ་ནི་གང་གནས་པ། བྱང་ཆུབ་སེམས་དཔའ་ཤེས་རབ་ཆེ། །
ས་ཆེན་ལ་ནི་གང་གནས་པ། དེ་དག་སངས་རྒྱས་རྣམས་ཀྱི་འོད། མཐའ་ཡས་དཀྱིལ་འཁོར་འཇུག་བྱེད་ཅིང་། བསམ་ཡས་སངས་རྒྱས་ཞིང་རྣམས་སུ། སངས་

རྒྱས་དག་གི་བྱ་བ་བྱེད། དེ་ལྟར་སངས་རྒྱས་བསམ་ཡས་ཏེ། སངས་རྒྱས་འོད་ཟེར་བསམ་མི་ཁྱབ། བསམ་མི་ཁྱབ་ལ་དང་བྱས་ནས། བསོད་ནམ་ཕུང་པོ་
བསམ་མི་ཁྱབ། ཡང་ཤ་རིའི་བུ་ཅི་ལྟར་ན། དེ་བཞིན་གཤེགས་པའི་ཚུལ་ཁྲིམས་བསམ་གྱི་མི་ཁྱབ་པ་ལ་མངོན་པར་དད། ཡིད་ཆེས། རབ་ཏུ་རྟོག། ཐེ་
ཙོམ་མི་ཟ། རྒྱ་ཆེར་དགའ་མགུ་སྟེ། རངས་པ་སྙེད་ནས་ངོ་མཚར་དང་རྨད་དུ་འདུ་ཤེས་བསྐྱེད་པ་དང་། དེ་བཞིན་གཤེགས་པ་རྣམས་ཀྱིས་དེ་བཞིན་གཤེགས་
པའི་ཏིང་ངེ་འཛིན་བསམ་གྱིས་མི་ཁྱབ་པ་ལ་མདོང་པ་དང་། ཡིད་ཆེས། རབ་ཏུ་རྟོག་པ་ནས་ངོ་མཚར་དང་རྨད་ཀྱི་བར་དུ་འདུ་ཤེས་བསྐྱེད་ཅེ་ན། ཤ་རིའི་བུ་འདི་ལྟར་
ཡང་དག་པར་སྨྲ་བས་སྨྲ་བ། ཚུལ་ཁྲིམས་ཡོངས་སུ་དག་པའི་སེམས་ཅན་འཇིག་རྟེན་དུ་བྱུང་སྟེ། ལུས་ཀྱི་ལས་ཡོངས་སུ་དག་པ་དང་། དག་གི་ལས་ཡོངས་
སུ་དག་པ་དང་ལྡན་པ། ཡིད་ཀྱི་ལས་ཡོངས་སུ་དག་པ་དང་ལྡན། འཇིག་རྟེན་དུ་བྱུང་ཞིང་སྐྱེས་ནས་འཇིག་རྟེན་གྱིས་ཆོས་ཀྱི་མ་གོས་པ། བྲམ་ཟེ་སྡིག་པ་སྤངས་
པ། དགེ་སྦྱོང་ཞི་བ། བསམ་གཏན་པའི་མཆོག། ཏིང་ངེ་འཛིན་དམ་པའི་ཕ་རོལ་དུ་སོན་པའི་སེམས་ཅན་འཇིག་རྟེན་བྱུང་བ་དེ་ནི། དེ་བཞིན་གཤེགས་པ་ཡིན་
པར་ཡང་དག་པར་སྨྲ་བས་སྨྲའོ།། དེ་ཅིའི་ཕྱིར་ཞེ་ན། ཤ་རིའི་བུ་ལྷར་བཅས་པའི་འཇིག་རྟེན་དང་། ཚངས་པར་བཅས་པ་དང་། བདུད་དུ་བཅས་པ་དང་། དགེ་

༄༅། །སྦྱོང་དུ་བཅས་པ་དང་། བྲམ་ཟེར་བཅས་པའི་སྐྱེ་དགུ་དང༌། ལྷ་དང་མི་དང་ལྷ་མ་ཡིན་དུ་བཅས་པའི་འཇིག་རྟེན་ན། ཇི་ལྟར་དེ་བཞིན་
གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ལྟར་ཚུལ་ཁྲིམས་དང་། ཏིང་ངེ་འཛིན་གྱི་ཕུང་པོ་ཡོངས་སུ་དག་པ། ཚད་མེད་པ་དེ་ལྟ་བུ་ངས་མཐོང་ངོ་། །
དེ་ཅིའི་ཕྱིར་ཞེ་ན། ཤ་རིའི་བུ་དེ་བཞིན་གཤེགས་པ་ནི་ཚུལ་ཁྲིམས་དང་། ཏིང་ངེ་འཛིན་གྱི་ཕ་རོལ་དུ་ཕྱིན་པའི་དམ་བའི་ཕ་རོལ་དུ་སོན་པའོ།། ཤ་རིའི་བུ་ཁྱོད་དེ་བཞིན་
གཤེགས་པའི་ཚུལ་ཁྲིམས་དང་། ཏིང་ངེ་འཛིན་ཚད་མེད་པའི་དཔེ་ཙམ་ཉན་པར་འདོད་དམ། གསོལ་པ་བཅོམ་ལྡན་འདས་ཇི་ལྟར་དགེ་སློང་དག་ལ་དེ་བཞིན་གཤེགས་
བའི་ཚུལ་ཁྲིམས་དང་། ཏིང་ངེ་འཛིན་གྱི་ཕ་རོལ་དུ་ཕྱིན་པ་ལ་རྩམས་ཏེ། དཔེ་ཙམ་བཤད་ན་བཅོམ་ལྡན་འདས་ལས་ཇི་ལྟར་ཐོས་པ་དེ་བཞིན་དུ་འཛིན་པར་འགྱུར་ཏེ། བཅོམ་
ལྡན་འདས་དེའི་དུས་ནི་འདི་ལགས་སོ།། བདེ་བར་གཤེགས་དེའི་དུས་ནི་འདི་ལགས་སོ། །བཅོམ་ལྡན་འདས་ཀྱིས་བཀའ་སྩལ་པ། ཤ་རིའི་བུ་དེ་ཇི་སྙམ་དུ་སེམས། སེམས་
ཅན་གྱིས་ཁམས་དང་། སའི་ཁམས་གང་མང་གསོལ་བ། ཇི་ལྟར་བཅོམ་ལྡན་འདས་ཀྱིས་གསུངས་པའི་དོན་བདག་གིས་འཚལ་བ་ལྟར་ན། བཅོམ་ལྡན་འདས་སེམས་
ཅན་གྱིས་ཁམས་ནི་རབ་ཏུ་མང་གིས་སའི་ཁམས་ནི་མ་ལགས་སོ།། བཀའ་སྩལ་པ། དེ་དེ་བཞིན་ནོ། །ཤ་རིའི་བུ་དེ་དེ་བཞིན་ཏེ། ཤ་རིའི་བུ་སེམས་ཅན་གྱིས་ཁམས་རབ་

ཏུ་མང་གིས། སའི་ཁམས་ནི་མ་ཡིན་ནོ།། ཤ་རིའི་བུ་སྟོང་གསུམ་གྱིས་སྟོང་ཆེན་པོའི་འཇིག་རྟེན་གྱི་ཁམས་ན། སེམས་ཅན་ཇི་སྙེད་སྒོ་ང་ལས་སྐྱེས་པ་འམ། མངལ་ལས་
སྐྱེས་བ་འམ། དྲོད་གཤེར་ལས་སྐྱེས་པ་འམ། རྫུས་ཏེ་སྐྱེས་པ་འམ། གཟུགས་ཅན་ནམ། གཟུགས་ཅན་མེད་པ་འམ། འདུ་ཤེས་ཅན་ནམ། འདུ་ཤེས་
མེད་པ་འམ། འདུ་ཤེས་མེད་འདུ་ཤེས་མེད་མིན་གྱིས་སེམས་ཅན་རྣམས། ཅི་ཙམ་སེམས་ཅན་དུ་བདགས་པས་བཏགས་པ། དེ་དག་ཐམས་ཅད་ཡོངས་སུ།
བརྟགས་པ་བཟུང་སྟེ། སྐད་ཅིག་ཐང་ཅིག་ཡུད་ཙམ་གཅིག་སྔ་ཕྱི་མེད་པར་མིའི་ལུས་ཐོབ་བར་འགྱུར་ལ། ཤ་རིའི་བུ་མིར་གྱུར་པའི་སེམས་ཅན་དེ་དག་ཐམས་ཅད་སྐད་
ཅིག་ཐང་ཅིག་ཡུད་ཙམ་ཅིག་གིས་སྔ་ཕྱི་མེད་པ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་པར་གྱུར་ཅིག །ཡོངས་སུ་བརྟགས་
པར་བཟུང་སྟེ། དེ་བཞིན་གཤེགས་པ་རེ་རེས་ཀྱང་། དེ་བཞིན་གཤེགས་པ་མངོན་པར་སྤྲུལ་ཏེ། དེ་བཞིན་གཤེགས་པ་རེ་རེ་ལ་ཡང་དབུ་སྟོང་སྟོང་དུ་གྱུར། དབུ་རེ་རེ་ལ་
ཡངས་ཞལ་སྟོང་སྟོང་དུ་གྱུར། ཞལ་རེ་རེ་ལ་ཡང་ལྗགས་སྟོང་སྟོང་དུ་གྱུར་ལ། དེ་བཞིན་གཤེགས་པ་དེ་དག་ཐམས་ཅད་སྟོབས་བཅུ་དང་ལྡན་པར་གྱུར། མི་འཇིགས་
པ་བཞི་དང་། དེ་བཞིན་གཤེགས་པའི་སོ་སོ་ཡང་དག་པར་རིགས་པ་བཞི་དང་། ཆགས་པ་མེད་པ་དང་། སྒྲིབ་པ་མེད་པའི་སངས་རྒྱས་ཀྱི་སྤོབས་པ་དང་ལྡན་

༄༅། །པར་གྱུར་ལ། ཤ་རིའི་བུ་དེ་ལྟ་བུ་དེ་བཞིན་གཤེགས་པས། དེ་བཞིན་གཤེགས་པ་གཅིགས་གམ་ཚུལ་ཁྲིམས་ཀྱི་ཕ་རོལ་
དུ་ཕྱིན་པ་ལ་བརྩམས་ཏེ། བསྐལ་པ་བྱེ་བ་ཁྲག་ཁྲིག་བརྒྱ་སྟོང་དུ་བསྔགས་པ་བརྗོད་ཀྱང་། དེ་བཞིན་གཤེགས་པའི་ཚུལ་ཁྲིམས་ཀྱི་ཕུང་པོ་དེ་འདྲ་སྟེ། ཤ་རིའི་
བུ་དེ་བཞིན་གཤེགས་པའི་ཚུལ་ཁྲིམས་ཀྱི་ཕུང་པོ་ཡང་མི་ཟད། དེ་བཞིན་གཤེགས་པ་དེ་དག་གི་ཤེས་རབ་དང་། སྤོབས་པ་བླ་ན་མེད་པ་ཡང་མི་ཟད། དེ་
བཞིན་གཤེགས་པ་དེ་དག་ཐམས་ཅད་དེའི་བར་དུ་ཡོངས་སུ་མྱ་ངན་ལས་འདའ་བར་འགྱུར་རོ།། དེ་ཅིའི་ཕྱིར་ཞེ་ན། འདི་ལྟ་སྟེ། དེ་བཞིན་གཤེགས་པའི་
ཚུལ་ཁྲིམས་ཀྱི་ཕུང་པོ་དང་། དེ་བཞིན་གཤེགས་པ་དེ་དག་གིས་ཤེས་རབ་དང་། སྤོབས་བ་བླ་ན་མེད་པ་དང་། དེ་གཉིས་ནི་ཚད་མེད་གྲངས་མེད་བསམ་
གྱིས་མི་ཁྱབ་ནམ་མཁའ་དང་མཉམ་ཞིང་མཚུངས་སོ། །ཤ་རིའི་བུ་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱིས་ཁམས་ཀྱི་སེམས་ཅན་ལྟ་ཞོགས་ལ། ཤ་རིའི་
བུ་ཤར་ཕྱོགས་ཀྱི་འཇིག་རྟེན་གྱིས་ཁམས་གང་གའི་ཀླུང་གི་བྱེ་མ་སྙེད་ན། སེམས་ཅན་ཇི་སྙེད་པ་དང་། དེ་བཞིན་དུ་ལྷོ་དང་། ནུབ་དང་། བྱང་དང་།
འོག་དང་། སྟེང་གི་ཕྱོགས་དང་། དེ་བཞིན་ཕྱོགས་འཚམས་དང༌། ཕྱོགས་བཅུའི་ཀུན་གྱིས་འཇིག་རྟེན་གྱིས་ཁམས་གང་གའི་ཀླུང་གི་བྱེ་མ་རྙེད་ཀྱི་སེམས་

ཅན་དེ་དག་ཐམས་ཅད་སྐད་ཅིག་ཐང་ཅིག་ཡུད་ཙམ་གཅིག་གིས། མིའི་ལུས་ཐོབ་པར་གྱུར་པ་ན། བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་
པར་སངས་རྒྱས་པར་གྱུར་བའི་བར་དུ་གོང་མ་བཞིན་དུ་རྒྱས་པར་བྱ་སྟེ། འདི་ལྟ་སྟེ། དེ་བཞིན་གཤེགས་པའི་ཚུལ་ཁྲིམས་ཀྱི་ཕུང་པོ་དང་། སངས་རྒྱས་བཅོམ་
ལྡན་འདས་དེ་དག་གི་ཤེས་རབ་དང་། སྤོབས་པ་བླ་ན་མེད་པ་དང་། དེ་གཉིས་ཚད་མེད་གྲངས་མེད་བསམ་གྱིས་མི་ཁྱབ། ནམ་མཁའ་དང་མཉམ་ཞིང་
མཚུངས་ཏེ། དེ་ལྟར་ཤ་རིའི་བུ་དེ་བཞིན་གཤེགས་པ་ནི་ཚུལ་ཁྲིམས་ཀྱི་ཕ་རོལ་དུ་ཕྱིན་པའི་དམ་པའི་ཕ་རོལ་དུ་སོན་པའོ། །ཤ་རིའི་བུ་ཁྱོད་དེ་བཞིན་གཤེགས་
པའི་ཏིང་ངེ་འཛིན་གྱི་ཕ་རོལ་དུ་ཕྱིན་པའི་བདེ་བ་ཙམ་དུ་བྱ་བ་ཉན་པར་འདོད་དམ། གསོལ་བ། འདི་ལྟར་དགེ་སློང་རྣམས་བཅོམ་ལྡན་འདས་ལས་ཐོས་ནས་དེ་
བཞིན་དུ་འཛིན་པར་{འཛུན་པར་}འགྱུར་ཏེ། བཅོམ་ལྡན་འདས་དེའི་དུས་འདི་ལེགས་སོ།། བདེ་བར་གཤེགས་པ་དེའི་ཚོད་འདི་ལགས་སོ། །བཅོམ་ལྡན་འདས་
ཀྱིས་བཀའ་སྩལ་པ། ཤ་རིའི་བུ་དེའི་དུས་དེའི་ཚོད་འབྱུང་སྟེ། ཉི་མ་བདུན་འཇིག་རྟེན་དུ་འབྱུང་བར་{འ}གྱུར་ནས། སྟོང་གསུམ་གྱིས་སྟོང་ཆེན་པོའི་འཇིག་རྟེན་
གྱིས་ཁམས་འདི་འབར་ཀུན་ཏུ་འབར། ཀུན་ཏུ་རབ་ཏུ་འཆེད་ཅིང་འབར་ཏེ། འབར་བ་གཅིག་ཏུ་གྱུར་བར་འགྱུར་རོ། །ཤ་རིའི་བུ་འཇིག་རྟེན་གྱི་ཁམས་འབར་བ་གཅིག་

༄༅། །ཏུ་གྱུར་པ་དེའི་ས་ཕྱོགས་གང་ན། དེ་བཞིན་གཤེགས་པ་འཆག་གམ་བཞེངས་སམ། བཞུགས་
སམ། མནལ་བར་མན་ལགས་དེ་ངོ་མཚར་དང་རྨད་ཀྱིས་ཆོས་བཅུ་དང་ལྡན་པར་འགྱུར་རོ།། བཅུ་གང་ཞེ་ན། ས་ཕྱོགས་དེ་ལ་ལག་འཐིལ་ལྟར་མཉམ་
པར་འགྱུར་ཏེ། ས་ཕྱོགས་དེ་ངོ་མཚར་དང་རྨད་གྱི་ཆོས་དང་པོ་འདི་ལྡན་པར་འགྱུར་རོ། །གཞན་ཡང་ཤ་རིའི་བུ་འཇིག་རྟེན་གྱི་ཁམས་འབར། ཀུན་ཏུ་འབར། །
ཀུན་ཏུ་རབ་ཏུ་མཆེད་ཅིང་འབར་ཏེ། འབར་བ་གཅིག་ཏུ་གྱུར་པ་དེར། ས་ཕྱོགས་གང་ན་དེ་བཞིན་གཤེགས་པ་འཆག་གམ། བཞེངས་སམ་བཞུགས་
སམ། མནལ་བའི་ས་ཕྱོགས་དེ་གསེག་མ་འམ། གྱོ་མོ་མེད་ཅི་མཐོ་བར་གྱུར་པའི་གཟུགས་སུ་གྱུ་ཏེ། ས་ཕྱོགས་དེ་ངོ་མཚར་དང་རྨད་ཀྱི་ཆོས་གཉིས་
པ་འདི་དང་ལྡན་པར་འགྱུར་རོ།། གཞན་ཡང་ཤ་རིའི་བུ་འཇིག་རྟེན་གྱི་ཁམས་འབར། ཀུན་ཏུ་འབར། ཀུན་ཏུ་རབ་ཏུ་འཆེད་བཅིང་འབར་ཏེ། འབར་བ་གཅིག་
ཏུ་གྱུར་ནས་ཚིག་པ་དེར། ས་ཕྱོགས་གང་ན་བ་དེ་བཞིན་གཤེགས་པ་ཆག་གམ། བཞེངས་སམ་བཞུགས་སམ་མནལ་བའི་ས་ཕྱོགས་དེ་དེ་བཞིན་གཤེགས་
པ་ཡོངས་སུ་ལོངས་སྤྱོད་པའི་ཕྱིར། ཡངས་ཤིང་མཉམ་པར་འགྱུར་ཏེ། ཤ་རིའི་བུ་ས་ཕྱོགས་དེ་ངོ་མཚར་རྨད་ཀྱི་ཆོས་འདི་ལ་གསུམ་པ་འདི་དང་ལྡན་

པར་འགྱུར་རོ།། གཞན་ཡང་ཤ་རིའི་བུ་འཇིན་རྟེན་གྱིས་ཁམས་འབར། ཀུན་ཏུ་འབར། ཀུན་ཏུ་རབ་ཏུ་འཆད་ཅིང་འབར་ཏེ། འབར་བ་གཅིག་ཏུ་གྱུར་ནས། འཚིག་པ་
དེང་ས་ཕྱོགས་གང་དེ་བཞིན་གཤེགས་པ་འཆགས་སམ། བཞེངས་སམ། བཞུགས་སམ། མནལ་བའི་ས་ཕྱོགས་དེར། རྩ་སྔོ་བ་འཁྱིལ་འཇམ་པ་གཡས་ཕྱོགས་སུ་
འཁྱིལ་བ། ཀ་ཙ་ལིན་ད་ལྟར་རེག་ན་བདེ་བ། དྲི་རབ་ཏུ་ཞིམ་བ་སྐྱེ་བར་འགྱུར་ཏེ། ཤ་རིའི་བུ་ས་ཕྱོགས་དེ་ངོ་མཚར་དང་རྨད་ཀྱི་ཆོས་བཞི་བ་འདི་དང་ལྡན་པར་འགྱུར་རོ། །
གཞན་ཡང་ཤ་རིའི་བུ་འཇིག་རྟེན་གྱིས་ཁམས་འབར། ཀུན་ཏུ་འབར། ཀུན་ཏུ་རབ་ཏུ་འཆད་ཅིང་འབར་ཏེ། འབར་བ་གཅིག་ཏུ་གྱུར་ནས། འཚིག་པར་དེར་ས་
ཕྱོགས་གང་ན་དེ་བཞིན་གཤེགས་པ་ཆག་གམ། བཞེངས་སམ། བཞུགས་སམ། མནལ་བའི་ས་ཕྱོགས་དེར། ཡན་ལག་བརྒྱད་དང་ལྡན་པའི་ཆུ་གྲང་བ་
ཡང་བ། འཇམ་པ་དང་བརྙོག་པ་མེད་པ། རབ་ཏུ་དང་བ། མཐུང་འདོད་པ། མང་དུ་མཐུང་ཀྱང་ནང་དུ་མི་འགྱུར་བ་དང་། ཡན་ལག་བརྒྱད་དང་ལྡན་པའི་ཆུ་འབྱུང་
བར་འགྱུར་ཏེ། ཤ་རིའི་བུ་ས་ཕྱོགས་དེ་ངོ་མཚར་དང་རྨད་ཀྱི་ཆོས་ལྔ་པ་འདི་དང་ལྡན་པར་འགྱུར་རོ།། གཞན་ཡང་ཤ་རིའི་བུ་འཇིག་རྟེན་གྱིས་ཁམས་འབར། ཀུན་ཏུ་འབར།
ཀུན་ཏུ་རབ་ཏུ་མཆེད་ཅིང་འབར་ཏེ། འབར་བ་གཅིག་ཏུ་གྱུར་ནས། འཚིག་བ་དེར་ས་ཕྱོགས་གང་ན་དེ་ན་དེ་བཞིན་གཤེགས་པ་འཆག་གམ། གཞེངས་སམ། བཞུགས་སམ།

༄༅། །མ་ནལ་བའི་ས་ཕྱོགས་དེར་དེ་བཞིན་གཤེགས་པའི་སྔོན་གྱི་སྨོན་ལམ་ཀྱི་རྣམ་པར་སྨིན་པས། རབ་ཏུ་བསིལ་བའི་རླུང་ལྡང་བ་
དེ། འདི་ལྟ་སྟེ། དཔེར་ན་ཤ་རིའི་བུ་སོས་ཀའི་ཐ་མའི་ཟླ་བ་ཚ་བས་གདུངས་བའི་དུས་ན། སྐྱེས་བུ་ལ་ལ་ཞིག་གིས་གང་གིས་ཀླུང་དུ་ཞུགས་ནས། ལུས་བསིལ་བར་
བྱ་སྟེ། རིམས་དང་སྙེམས་ཐམས་ཅད་ཞི་བར་བྱས་ནས་གང་གའི་ཀླུང་ནས་བྱུང་ཞིང་སླད་བྱུང་ནས། འཆགས་ཅིང་འགྲོ་བ་ལས། ཧ་ཅང་ཡང་མི་རིང་བ་ཞིག་ན། །
གནས་གདུག་པོ་ཡལ་ག་དང་། ལོ་མ་དང་། འདབ་མ་གྲིབ་མ་སྟུག་པོ་དང་ལྡན་པ་ཞིག། མཐོང་ནས་དེ་གནས་སྟུག་པོ་གང་ཡོད་པ་དེར་སོང་སྟེ་ཕྱིན་ནས། གནས་སྟུག་
བོའི་དབུས་ན། ཁྲིའི་སྟེང་དུ་ཕྱར་བུ་བཏིང་བ། བེའུ་རས་ཀྱིས་གཡོགས་པ། ཀ་ཙ་ལ་ནི་འདི་གདིང་བ་གཏིང་བ། དེའི་སྟེང་དར་གྱི་གཡོགས་པ། ཡ་ཏོག་མ་ཏོག་སྔས་
དམར་པོ་བཤམས་པ་ཞིག་མཐོང་ནས། དེ་དེ་ལ་འདུག་སྟེ། འགྲེང་ཞིང་ཕྱོགས་ཀུན་ནས་བསིལ་བའི་རླུང་ལྡང་བར་འགྱུར་བ་དེ་བཞིན་དུ། ཤ་རིའི་བུས་ཕྱོགས་དེར་བསིལ་
བའི་རླུང་ལྡང་བར་འགྱུར་ཏེ། ཤ་རིའི་བུས་ཕྱོགས་དེར་ངོ་མཚར་རྨད་ཀྱི་ཆོས་དྲུག་དང་ལྡན་པར་འགྱུར་རོ། །གཞན་ཡང་ཤ་རིའི་བུ་འཇིག་རྟེན་གྱི་ཁམས་འབར། ཀུན་ཏུ་
འབར། ཀུན་ཏུ་རབ་ཏུ་འཆད་ཅིང་འབར་ཏེ། འབར་བ་ཅིག་ཏུ་གྱུར་ནས། འཚིག་པ་དེར་ས་ཕྱོགས་གང་ན་དེ་བཞིན་གཤེགས་པ་འཆག་གམ། བཞེངས་སམ། བཞུགས་སམ་

མནལ་བའི་ས་ཕྱོགས་དེར། ཆུ་ལས་སྐྱེས་པའི་མ་ཏོགས་ཨུད་པ་ལ་དང་། པད་མ་དང་། ཀུ་མུ་ཏ་དང་། པད་མ་དཀར་པོ་སྐྱེ་བར་འགྱུར་ཏེ། ཤ་རིའི་བུས་
ཕྱོགས་དེ་ངོ་མཚར་དང་རྨད་ཀྱི་ཆོས་ཆོས་བདུན་པ་འདི་དང་ལྡན་པར་འགྱུར་རོ།། གཞན་ཡང་ཤ་རིའི་བུ་འཇིག་རྟེན་གྱིས་ཁམས་འབར། ཀུན་ཏུ་རབ་ཏུ་འཆད་ཅིང་
འབར་ཏེ། འབར་བ་གཅིག་ཏུ་གྱུར་ཏེ། ཚིགས་པ་དེར། སུ་ཕྱོགས་གང་ན་དེ་བཞིན་གཤེགས་པ་འཆགས་གམ། བཞེངས་སམ། བཞུགས་སམ། །
མནལ་བའི་ས་ཕྱོགས་དེར། ཐང་ལས་སྐྱེས་པའི་མེ་ཏོག་འདི་ལྟ་སྟེ། མ་ཏེ་མུག་ཏ་ཀ་དང་། ཙམ་པ་ཀ་དང་། སྣ་མའི་མེ་ཏོག་དང་། བ་རི་ཤ་ཀ་དང་། མྱ་ངན་
ཚང་དང་། སྐྱ་སྣར་དང་། དོང་ཀའི་མེ་ཏོག་དང་། ཏ་ར་ནི་དང་། ཀོ་ཏ་ར་ནི་ལ་སོགས་པ་ཐང་ལས་སྐྱེས་པའི་མེ་ཏོག་སྣ་ཚོགས་ཁ་དོགས་དང་ལྡན་དྲི་དང་ལྡན་པ་འབྱུང་
བར་འགྱུར་ཏེ། ཤ་རིའི་བུ་སོགས་དེ་ངོ་མཚར་དང་རྨད་ཀྱི་ཆོས་བརྒྱད་པ་འདི་དང་ལྡན་པར་འགྱུར་རོ། །གཞན་ཡང་ཤ་རིའི་བུ་འཇིག་རྟེན་གྱི་ཁམས་འབར། ཀུན་
ཏུ་འབར། ཀུན་ཏུ་རབ་ཏུ་འཆད་ཅིང་འབར་ཏེ། འབར་བ་གཅིག་ཏུ་གྱུར་ནས་ཚིག་པ་དེར། ས་ཕྱོགས་གང་ན་དེ་བཞིན་གཤེགས་པ་ཆག་གམ། བཞེངས་སམ། །
བཞུགས་སམ། མནལ་བའི་ས་ཕྱོགས་དེ། སྲ་ཤིང་མི་ཤིག་པ། ས་བཞི་རྡོ་རྗེར་འགྱུར་ཏེ། ཤ་རིའི་བུ་ས་ཕྱོགས་དེ་ནི་ངོ་མཚར་དང་། རྨད་ཀྱིས་ཆོས་རྒུ་བ་

༄༅། །འདི་དང་ལྡན་པར་འགྱུར་རོ། །གཞན་ཡང་ཤ་རིའི་བུ་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱིས་ཁམས།
ལམ་མེ་རབ་ཏུ་ལྷམ་མེ། ཀུན་ཏུ་རབ་ཏུ་འབར། རབ་ཏུ་མཆེད་ཅིང་འབར་ཏེ། འབར་བ་གཅིག་ཏུ་གྱུར་ནས་ཚིག་པ་དེར། ས་ཕྱོགས་གང་ན་དེ་བཞིན་གཤེགས་པ་
བ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་འཆག་གམ། བཞེང་སམ། བཞུགས་སམ། མནལ་བའི་སུ་ཕྱོགས་དེ། ལྷར་བཅས་པའི་འཇིག་རྟེན་
དང༌། བདུད་དུ་བཅས་པ་དང་། ཚངས་པར་བཅས་པ་དང་། དགེ་སྦྱོང་དང་བྲམ་ཟེར་བཅས་པའི་སྐྱེ་དགུ་དང༌། ལྷ་དང་། མི་དང༌། ལྷ་མ་ཡིན་དུ་བཅས་པའི་འཇིག་
རྟེན་གྱི་མཆོག་རྟེན་དུ་འགྱུར་ཏེ། ཤ་རིའི་བུ་ས་ཕྱོགས་དེ་ངོ་མཚར་དང་རྨད་ཀྱི་ཆོས་བཅུ་བ་འདི་དང་ལྡན་པར་འགྱུར་ཏེ། ཤ་རིའི་བུ་ས་ཕྱོགས་དེ་ནི་ངོ་མཚར་དང་རྨད་ཀྱི་ཆོས་
བཅུ་པོ་དེ་དག་དང་ལྡན་པར་འགྱུར་རོ།། ཡང་ཤ་རིའི་བུ་དེ་བཞིན་གཤེགས་པས་ཆོས་ཀྱི་དབྱིངས་ཤིན་དུ་རྟོགས་ཏེ། དེ་རྟོགས་པས་དེ་བཞིན་གཤེགས་པ་དགྲ་བཅོམ་པ་
ཡང་དག་པར་རྫོགས་པའི་སངས་རྒྱས་ཅི་མཉམ་པར་བཞག་པའི་སེམས་ལ་གཅིག་ཏུ་བདེ་བར་སོ་སོར་ཡང་དག་པར་མྱོང་བར་འགྱུར་བ། དེ་ལྟ་བའི་ཏིང་ངེ་འཛིན་ལ་སྙོམས་
པར་ཞུགས་ནས། བསྐལ་པ་གང་གའི་ཀླུང་གི་བྱེ་མ་སྙེད་དུ་ཞུགས་ཀྱང་། དེ་བཞིན་གཤེགས་པའི་ཏིང་ངེ་འཛིན་ཡོངས་སུ་བྲི་བ་མེད་པས་ངས་བཤད་དོ། །ཤ་རིའི་བུ་དེ་

བཞིན་གཤེགས་བས་བསོད་སྙོམས་གཅིག་གིས། བསྐལ་བར་གནས་སམ། བསྐལ་པ་བརྒྱ་འམ། བསྐལ་བཔསྟོང་ངམ། བསྐལ་པ་སྟོང་ཕྲག་བརྒྱ་འམ། བསྐལ་པ་བྱེ་
བ་འམ། བསྐལ་བ་བྱེ་བ་བརྒྱ་འམ། བསྐལ་པ་བྱེ་བ་སྟོང་ངམ། བསྐལ་པ་བྱེ་བ་སྟོང་ཕྲག་བརྒྱའམ། བསྐལ་པ་བྱེ་བ་ཁྲག་ཁྲིག་བརྒྱ་སྟོང་ངམ། དེ་ལས་ལྷག་པར་ཡང་
དག་པར་ཞུགས་སོ།། དེ་ཅིའི་ཕྱིར་ཞེ་ན། ཤ་རིའི་བུ{ས་}དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ནི་ཕ་རོལ་ཏུ་ཕྱིན་པ་མཆོག་གི་དམ་
པའི་ཕ་རོལ་ཏུ་སོན་པ་སྟེ། ཤ་རའི་བུ་དེ་བཞིན་གཤེགས་པ་ནི་དེ་ལྟར་རྫུ་འཕྲུལ་ཚེ། དེ་ལྟར་མཐུ་ཚེ། དེ་དབང་ཆེན་བར་གྲགས་པའོ། །འདི་ལྟ་སྟེ་དཔེར་ན། ཤ་རིའི་བུ་འདུ་
ཤེས་མེད་འདུ་ཤེས་མིན་སྐྱེ་མཆེད་ཀྱི་ལྷའི་ནང་དུ། ལྷའི་བུ་སྐྱེས་པ་དེ་དམིགས་པ་གཅིག་གི་གནས་པའི་རྣམས་པར་ཤེས་པས། བསྐལ་པ་བརྒྱད་པ་བརྒྱ་ཁྲི་བཞི་
སྟོང་དུ་འདུ་སྟེ། བསམ་གཏན་གྱི་ཚེའི་མཐའ་འཆི་བའི་དུས་མ་བྱས་ཀྱི་བར་དུ། རྣམ་པར་ཤེས་པ་དེ་ལས་རྣམ་པར་ཤེས་པ་གཞན་དུ་མི་འགྱུར་རོ།། དེ་བཞིན་དུ་ཤ་
རའི་བུ་གང་གི་ནུབ་མོ་དེ་བཞིན་གཤེགས་པ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་པ་དང་། གང་གིང་ནུབ་མོ་ཕུང་པོ་ལྷག་མ་
མེད་བའི་མྱ་ངན་ལས་འདས་བའི་དབྱིངས་སུ་ཡོངས་སུ་མྱ་ངན་ལས་འདས་{ལས་}པའི་བར་དུ། དེ་བཞིན་གཤེགས་པའི་ཏིང་ངེ་འཛིན་ལས་ཉམ་པ་མེད། སེམས་འགྱུར་བ་

༄༅། །མེད། སེམས་རབ་ཏུ་རྒྱུ་བ་མེད་སེམས་རྒྱས་པ་མེད། སེམས་ཀྱི་འདྲེན་པ་མེད། སེམས་དཡང་བ་མེད། སེམས་མཐོ་བ་མེད། །
སེམས་དམའ་བ་མེད། སེམས་ཀུན་ཏུ་བསྲུང་བ་མེད། སེམས་སྡེ་བ་མེད། སེམས་ཚིམ་པ་མེད། སེམས་མི་མཐུན་པ་མེད། སེམས་འདུད་པ་མེད།
སེམས་གཡོ་བ་མེད། སེམས་རབ་ཏུ་དགའ་བར་བྱེད་པ་མེད། སེམས་ཞུམ་པ་མེད། སེམས་རྟོགས་པ་མེད། སེམས་རྣམ་པར་རྟོགས་པ་མེད། སེམས་
སེམས་ཡོངས་སུ་རྟོག་པ་མེད། སེམས་ཀྱི་རྗེས་སུ་འབྲང་བའི་རྣམ་པར་ཤེས་པ་མེད། སེམས་མིག་ལ་གནས་པ་མེད། རྣ་བ་དང་། སྣ་དང་། ལྕེ་དང་། ལུས་དང་།
ཡིད་ལ་གནས་པ་མེད། གཟུགས་ལ་གནས་པ་མེད་པ། སེམས་སྒྲ་དང་། དྲི་དང་། རོ་དང་། རེག་དང་། ཆོས་ལ་གནས་པ་མེད། སེམས་ཆོས་ལ་འཇུག་པ་མེད།
སེམས་རྣམ་པར་ཤེས་པ་ལ་འཇུག་པ་མེད། སེམས་འདས་པ་ལ་མི་ལྟ། སེམས་མ་འོངས་པ་ལ་ཡང་མི་ལྟ། སེམས་ད་ལྟར་བྱུང་བ་ལ་ཡང་མི་ལྟ་སྟེ། དེ་ལྟར་ཤ་རིའི་བུ་
དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཏིང་ངེ་འཛིན་ལ་གནས་ནས། སེམས་ལས་ཆོས་གང་ཡང་བརྩལ་བ་མེད་མོད་ཀྱིས། ལྷུན་
གྱི་གྲུབ་པའི་ཚུལ་གྱིས་ཆོས་ཐམས་ཅད་ལ་ཐོགས་པ་མེད་པའི་ཡེ་ཤེས་མཐོང་བ་ལ་འཇུག་གོ།། འདི་ལྟར་ཤ་རིའི་བུ་དེ་བཞིན་གཤེགས་པའི་ཏིང་ངེ་འཛིན་ནི། སེམས་དང་།

ཡིད་དང་། རྣམ་པར་ཤེས་པ་དང་བྲལ་མོད་ཀྱི། ནམ་ཡང་མི་འདོར་ཏེ། ལྷུན་གྱི་གྲུབ་པའི་ཚུལ་གྱིས། སངས་རྒྱས་ཀྱིས་བྱ་བ་ཐམས་ཅད་ཀྱང་མཛད་དོ།། བཅོམ་ལྡན་འདས་
ཀྱིས་དེ་སྐད་ཅེས་བཀའ་སྩལ་ཏེ། བདེ་བར་གཤེགས་པས་དེ་སྐད་གསུངས་ནས། སྟོན་པ་ཡང་འདི་སྐད་གསུངས་སོ།། བསྐལ་པ་བརྒྱ་སྟོང་དབག་ཏུ་མེད་ཅིང་གཞལ་ཡས་པར། །
སྔོན་གྱི་སྲིད་པའི་འགྲོ་བར་བྱང་ཆུབ་སྤྱོད་པ་སྤྱད་ཚེ། ཚུལ་ཁྲིམས་དང་ནི་ཐོས་དང་ཏིང་ངེ་འཛིན་བག་ཡོད་དང་། བཟོད་པ་དག་ཀྱང་བྱང་ཆུབ་མཆོག་ཕྱིར་འདྲེན་པས་
སྒོམས། རྒྱལ་བའི་རྟོག་དང་འབྲས་བུ་དགེ་བ་འདི་འདྲ་བས། ཚུལ་ཁྲིམས་ཤིན་ཏུ་ཡོངས་དག་འཇིག་རྟེན་ཀུན་གྱི་མཆོག། ཇི་ལྟར་ནམ་མཁའ་དྲི་མེད་རྣམ་དག་
སྦོས་མེད་ལྟར། སྟོབས་བཅུ་ཚུལ་ཁྲིམས་དྲི་མ་མེད་པ་ནམ་མཁའ་བཞིན། གང་གི་ནུབ་མོ་རྒྱལ་བ་དང་པོ་བྱང་ཆུབ་རྟོགས། གང་གི་ནུབ་མོ་ཐ་མར་མྱ་ངན་འདས་
གཤེགས་ཚེ། སྟོབས་བཅུ་རྣམས་ལ་སེམས་རྒྱུ་རབ་ཏུ་རྒྱུ་བ་མེད། དེ་བཞིན་བསམ་གཏན་ཏིང་ངེ་འཛིན་ཉམས་པ་ནམ་ཡང་མེད། སྟོབས་བཅུ་རྣམས་ཀྱི་ཚུལ་
ཁྲིམས་ཕུང་ཉམས་མེད་དེ། རྫུ་འཕྲུལ་སྟོབས་དང་ནམ་ཐར་ཉམས་པའི་ཆར་འགྱུར་མེད། བསྐལ་པ་བརྒྱ་ཕྲག་སྟོང་དུ་སེམས་ནི་གཅིག་གི་གནས། འདྲེན་པ་ལ་ནི་
རྟོག་དང་རྣམ་པར་རྟོག་པ་མེད། འདྲེན་པ་རྣམས་ཀྱི་རྣམ་རྟོག་སྤྱོད་ཡུལ་ནམ་མཁའ་འདྲ། དུས་གསུམ་དག་ལས་སངས་རྒྱས་ཡེ་ཤེས་ཐོགས་མེད་འཇུག་

༄༅། །སྟོབས་བཅུ་རྣམས་ལས་སེམས་ཡིད་རྣམ་པར་རྒྱུ་བ་དང་། ཏོག་དང་གཏོང་བ་མེད་པར་སངས་རྒྱས་
སྲས་རྣམས་དང་། དེ་ལྟར་ཤ་རིའི་བུ་བྱང་ཆུབ་སེམས་དཔའ་རྣམས་དང་། དེ་བཞིན་གཤེགས་པ་རྣམས་ཀྱི་དེ་བཞིན་གཤེགས་པའི་ཚུལ་ཁྲིམས་དང་།
ཏིང་ངེ་འཛིན་བསམ་གྱིས་མི་ཁྱབ་པ་ལ་མངོན་པར་དད། ཡིད་ཆེས་རབ་ཏུ་རྟོག་སོམ་ཉི་མེད། ཐེ་ཚོམ་མི་ཟ། རྒྱ་ཆེར་དགའ་མགུ་སྟེ། རངས་པ་རྙེད་ནས་ངོ་
མཚར་དང་རྨད་དུ་འདུ་ཤེས་སྐྱེད་དོ། །ཤ་རིའི་བུ་ཇི་ལྟར་ན་བྱང་ཆུབ་སེམས་དཔའ་དེ་བཞིན་གཤེགས་པ{འི}་རྣམས་ཀྱི་དེ་བཞིན་གཤེགས་པའི་རྫུ་འཕྲུལ་གྱི་སྟོབས་
བསམ་གྱིས་མི་ཁྱབ་པ་ལ་མངོན་པར་དད། ཡིད་ཆེས། རབ་ཏུ་རྟོག། སོམ་ཉི་མེད། ཐེ་ཚོམ་མི་ཟ། རྒྱ་ཆེར་དགའ་མགུ་སྟེ། རངས་པ་རྙེད་ནས་ངོ་
མཚར་དང་རྨད་ཀྱི་འདུ་ཤེས་བསྐྱེད་ཅེ་ན། ཤ་རིའི་བུ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱི་འདི་སྐད་དུ། གནས་བརྟེན་མོའུ་
འགལ་གྱི་བུ་ཆེན་པོ་འདི་ནི་ངའི་ཉན་ཐོས་རྫུ་འཕྲུལ་ཆེན་པོའི་{འདི་ནི་}ངའི་ཉན་ཐོས་རྫུ་འཕྲུལ་ཆན་པའི་ནང་ན་ང་མཆོག་གོ་ཞེས་གསུངས་ཏེ། བྱང་ཆུབ་སེམས་དཔའ་ཉན་ཐོས་ཀྱི་
རྫུ་འཕྲུལ་དེ་ལ་འཇལ་ཞིང་། ཡོངས་སུ་སྤྱོད་བྱང་ཆུབ་སེམས་དཔའི་རྫུ་འཕྲུལ་ཡང་ཞིང་ཡོངས་སུ་སྤྱོད་དོ་གཞལ་ཏེ་ཡོངས་སུ་དཔྱོད་ནས། བྱང་ཆུབ་སེམས་དཔའི་རྫུ་འཕྲུལ་དང་

མཚུངས་ཤིང་མཉམ་པར་མ་མཐོང་། བྱང་ཆུབ་སེམས་དཔའི་རྫུ་འཕྲུལ་གཞལ་ཅིང་ཡོངས་སུ་དཔྱད་ནས། དེ་བཞིན་གཤེགས་པའི་རྫུ་འཕྲུལ་གཞལ་ཞིང་ཡོངས་སུ་དཔྱོད་དོ། །
གཞལ་ཏེ་ཡོངས་སུ་དཔྱད་ནས། དེ་བཞིན་གཤེགས་པའི་རྫུ་འཕྲུལ་དང་འཚུང་ཤིང་མཉམ་པར་མཐོང་ནས། དེ་འདི་སྙམ་དུ་སེམས་ཏེ། དེ་བཞིན་གཤེགས་པ་རྣམས་
ཀྱི་དེ་བཞིན་གཤེགས་པའི་རྫུ་འཕྲུལ་ནི་བསམ་གྱིས་མི་ཁྱབ་པོ་སྙམ་ནས། དེ་བཞིན་གཤེགས་པའི་རྫུ་འཕྲུལ་ཡོངས་སུ་བསྒྲུབ་པར་བྱ་བའི་ཕྱིར། རྒྱ་ཆེར་བརྩོན་
འགྲུས་བརྩ་མོ། རིའི་བུ་དེ་བཞིན་གཤེགས་པའི་རྫུ་འཕྲུལ་ལ་བརྩམས་ཏེ། དེ{བ་}ཙམ་དུ་བྱ་བ། དེ་བཞིན་གཤེགས་པ་ལས་ཁྱོད་ཉན་པར་འདོད་དམ། །
བཅོམ་ལྡན་འདས་དེའི་དུས་འདི་ལགས་སོ། །བདེ་བར་གཤེགས་པ་དེའི་ཚོད་ལགས་སོ།། འདི་ལྟར་བཅོམ་ལྡན་འདས་ཀྱིས་དགེ་སློང་རྣམས་ལ། དེ་བཞིན་གཤེགས་
པའི་རྫུ་འཕྲུལ་ལ་བརྩམས་ཏེ། དཔེས་བཤད་ན། དགེ་སློང་རྣམས་བཅོམ་ལྡན་འདས་དེ་ཐོས་ནས། དེ་བཞིན་དུ་འཛིན་པར་འགྱུར་རོ།། བཅོམ་ལྡན་འདས་ཀྱིས་
བཀའ་བསྩལ་པ། དེའི་ཕྱིར་ཤ་རིའི་བུ་ལེགས་པར་རབ་ཏུ་ཉོན་ལ་ཡིད་ལ་བཟུང་ཤིག་དང་། བཤད་དོ། །བཅོམ་ལྡན་འདས་དེ་བཞིན་ནོ་ཞེས་གསོལ་ནས། ཚེ་དང་ལྡན་པ་
ཤ་རའི་བུ་བཅོམ་ལྡན་འདས་ཀྱི་ལྟར་ཉན་པ་དང་། བཅོམ་ལྡན་འདས་ཀྱིས་འདི་སྐད་ཅེས་བཀའ་སྩལ་ཏོ།། ཤ་རིའི་བུ་དེ་ཇི་སྙམས་དུ་སེམས། གནས་བརྟེན་མོའུ་འགལ་གྱི་

༄༅། །བུ་ཆེན་པོ་རྫུ་འཕྲུལ་ཆེ་བ་ཡིན་ནམ། གསོལ་པ་དགེ་སློང་ཉན་ཐོས་རྫུ་འཕྲུལ་ཆེ་བ་ནང་ན་འདི་ལྟར་གནས་
བརྟེན་མོའུ་འགལ་གྱི་བུ་ཆེན་པོ་འདི་ནི་མཆོག་གོ་ཞེས་བདག་གིས། བཅོམ་ལྡན་འདས་མངོན་སུམ་དུ་ཐོས་ཏེ། མངོན་སུམ་དུ་བཟུང་ངོ་། བཀའ་སྩལ་པ། ཤ་རིའི་བུ་
གལ་ཏེ་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདི་ཉན་ཐོས་རྫུ་འཕྲུལ་ཆེན་པོ་མོའུ་འགལ་གྱིས་བུ་ལྟ་བུས་འདི་ལྟ་སྟེ། དཔེར་ན་བུ་རམ་ཤིང་སྟུག་པོ་འམ།
འདུམ་བུ་སྟུག་པོ་འམ། འོད་མ་སྟུག་པོ་འམ། ཏིལ་གྱི་ཞིང་ངམ། འབྲས་ཀྱི་ཞིང་དུ་གང་བར་འགྱུར་ལ། དེ་ལྟར་གཅིག་ཏུ་འདུས་པའི་ཉན་ཐོས་ཀྱི་ཚོགས་དེ་ལྟ་
བུས་མཐུ་དང་། བརྩོན་འགྲུས་ཐམས་ཅད་དང་། རྫུ་འཕྲུལ་དང་། ཆོས་འཕྲུལ་དང་། ཆོས་འཕྲུལ་གྱིས་སྟོབས་ཐམས་ཅད་བསྟན་ཀྱང་། དེ་བཞིན་གཤེགས་པའི་
ཆོ་འཕྲུལ་གྱི་བརྒྱའི་ཆར་ཡང་ཉེ་བར་མི་འགྲོ། སྟོང་གི་ཆར་ཡང་། བྱེ་བའི་ཆར་ཡང་། བྱེ་བ་བརྒྱའི་ཆུར་ཡང་། བྱེ་བ་སྟོང་གི་ཆར་ཡང་། བྱེ་བ་བརྒྱ་སྟོང་གི་ཆར་ཡང་།
གྲངས་སུ་ཡང་། ཆར་ཡང་། བགྲང་བར་ཡང་། དཔེར་ཡང་། རྒྱུར་ཡང་ཉེ་བར་མི་འགྲོའོ།། དེ་ཅིའི་ཕྱིར་ཞེ་ན། ཤ་རིའི་བུ་དེ་བཞིན་གཤེགས་པ་དགྲ་བཅོམ་པ་ཡང་དག་པར་
རྫོགས་པའི་སངས་རྒྱས་ནི། རྫུ་འཕྲུལ་གྱི་དམ་པའི་ཕ་རོལ་དུ་ཕྱིན་པའོ། ཤ་རིའི་བུ་གལ་ཏེ་དེ་བཞིན་གཤེགས་བས་ས་འདི་ལ་ཡུངས་དཀར་གྱི་འབྲུ་ཅིག་བཞག་ན། །

དེ་བཞིན་གཤེགས་པས་ཡུངས་དཀར་གྱི་འབྲུ་བཞག་པ་དེ་ཡང་དེ་ལྟ་བུའི་ཉན་ཐོས་ཀྱི་ཚོགས་མཐུ་དང་སྟོབས་དང་། བརྩོན་འགྲུས་དང་དྲག་ཤུལ་ཐམས་ཅད་དང་། རྫུ་འཕྲུལ་
དང་ཆོ{ས་}འཕྲུལ་གྱི་སྟོབས་ཐམས་ཅད་བསྟན་བྱང་། དེ་བཞིན་གཤེགས་པས་བཞག་པའི་ཡུངས་དཀར་གྱི་འབྲུ་སྐྲའི་རྩེ་མོ་ཙམ་ཡང་སྐྱོད་པར་མི་ནུས།། དེ་ཅིའི་ཕྱིར་ཞེ་ན། །
ཤ་རིའི་བུ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ནི་རྫུ་འཕྲུལ་གྱི་ཕ་རོལ་དུ་ཕྱིན་པའི་ཕ་རོལ་སོན་པའོ།། ཤ་རིའི་བུ་སྟོངས་གསུམ་གྱི་སྟོང་
ཆེན་པོའི་འཇིག་རྟེན་གྱིས་ཁམས་འདི་ལྟ་ཞོག་ལ། ཤ་རའི་བུ་ཤར་ཕྱོགས་ཀྱི་འཇིག་རྟེན་གྱི་ཁམས་གང་གའི་ཀླུང་གི་བྱེ་མ་སྙེད་ན། སེམས་ཅན་ཇི་སྙེད་ཡོད་པ་
དང་། དེ་བཞིན་དུ་ལྷོ་དང་། ནུབ་དང་། བྱང་དང༌། འོག་དང་། སྟེང་དང༌། ཕྱོགས་འཚམས་དང༌། ཕྱོགས་བཅུའི་ཀུན་གྱི་འཇིག་རྟེན་གྱི་ཁམས་གང་གའི་ཀླུང་
གི་བྱེ་མ་སྙེད་ན། སེམས་ཅན་ཅི་ཙམ་སྒོ{ང}་ང་ལས་སྐྱེས་པ་འམ། མངལ་ལས་སྐྱེས་པ་ནས། འདུ་ཤེས་མེད་འདུ་ཤེས་མེད་མིན་གྱི་བར་གྱི་སེམས་ཅན་ཐམས་ཅད་
ཡོངས་སུ་བརྟག་པ་བཟུང་སྟེ། ཉན་ཐོས་ཀྱི་རྫུ་འཕྲུལ་ཆེན་པོ་འདི་ལྟ་སྟེ། དཔེར་ན་མོའུ་འགལ་གྱི་བུ་ཆེན་པོ་ལྟ་བུར་གྱུར་ལ། ཤ་རིའི་བུ་དེ་ལྟར་ཉན་ཐོས་ཀྱི་ཚོགས་
ཐམས་ཅད་ཀྱིས། སྟོབས་དང་མཐུ{ས}་དང་། དྲག་ཤུལ་ཐམས་ཅད་དང་། རྫུ་འཕྲུལ་དང་། ཆོ་འཕྲུལ་སྟོབས་ཐམས་ཅད་བསྟན་ཀྱང་། ཡུངས་འབྲུ་ཡང་འབྲེག་

༄༅། །པར་མི་ནུས་ཏེ། ཐ་ན་སྐྲའི་རྩེ་མོའི་ཆ་ཙམ་ཡང་སྐྱོད་པར་བར་མི་ནུས་སོ། དེ་ཅིའི་ཕྱིར་ཞེ་ན། ཤ་རིའི་བུ་དེ་བཞིན་
གཤེགས་པ་ནི་རྫུ་འཕྲུལ་གྱི་ཕ་རོལ་དུ་ཕྱིན་པའི་དམ་པའི་ཕ་རོལ་དུ་ཕྱིན་པའི་སོན་པ་སྟེ། ཤ་རིའི་བུ་དེ་བཞིན་གཤེགས་པ་ནི་དེ་ལྟར་རྫུ་འཕྲུལ་ཆེ། དེ་ལྟར་མཐུ་ཆེ། དེ་ལྟར་
དབང་ཆེ་བར་གྲགས་པའོ། །དེ་ནས་བཅོམ་ལྡན་འདས་ཀྱིས་ཚེ་དང་ལྡན་པ་ཤ་རིའི་བུ་ལ་བཀའ་སྩལ་པ། ཤ་རིའི་བུ་ཁྱོད་ཀྱིས་ནམ་འཇིག་པའི་བསྐལ་པའི་དུས་ཀྱི་ཚེར་
གྱུར་བ་དེ་ནི། ཀུན་ཏུ་འཇོམས་པ་ཞེས་བྱ་བའི་ཀླུང་ལྡང་སྟེ། རླུང་དེ་ལངས་པས་སྟོང་གསུམ་གྱི་སྟོང་ཆེན་པོའི་འཇིག་རྟེན་འདིའི་རིའི་རྒྱལ་པོ་རི་རབ་དང་། རི་འཁོར་ཡུག་
གི་རི་ཆེན་པོ་དང་། གླིང་ཆེན་པོ་བཞི་དང་། གླིང་བརྒྱད་ཁྲི་དང་། རི་ཆེན་པོ་དང་། རྒྱ་མཚོ་ཆེན་པོ་ཡང་དཔག་ཚད་སྲིད་དུ་མངོན་པར་འཕེལ་ཞིང་། རབ་ཏུ་འཐོར་བར་འགྱུར་
བ་ཁྱོད་ཀྱི་ཐོས་སམ། གསོལ་པ། བདག་གིས་བཅོམ་ལྡན་འདས་ལས་མངོན་སུམ་དུ་ཐོས་ཏེ། མངོན་གསུམ་གསུམ་བཟུང་ངོ་། །བཀའ་སྩལ་པ། ཤ་རའི་བུ་ནམ་འཇིག་པའི་
རླུང་འབྱུང་བ་དེ་ཀུན་འཇོམ་པ་ཆེན་པོ་ཞེས་བྱ་བའི་རླུང་སྡང་སྟེ། སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདི་ར་བ་དང་བཅས། ཁོར་ཡུག་དང་བཅས། རི་དང་བཅས།
མཚོན་ཆ་དང་བཅས་དཔག་ཚད་བརྒྱར་མངོན་པར་འཕེན་ཅིང་རབ་ཏུ་མཐོར། དཔག་ཚད་ཉིས་བརྒྱ་དང་། དཔག་ཚད་གསུམ་བརྒྱ་དང་། དཔག་ཚད་བཞི་བརྒྱ་དང་།

དཔག་ཚད་ལྔ་རྒྱ་དང་། དཔག་ཚད་སྟོང་དང་། དཔག་ཚད་ཉིས་སྟོང་དང་། སུམ་སྟོང་དང་། བཞི་སྟོང་དང༌། ལྔ་སྟོངས་དུ་མངོན་པར་འཕེན་ཅིང་རབ་ཏུ་འཐོར། དཔག་ཚད་བརྒྱ་
ཕྲག་མང་པོར་མངོན་པར་འཕེན་ཅིང་རབ་ཏུ་འཐོར་དེ་དེ་དག་གི་རྡུལ་ཡང་མི་སྣང་ན། རི་དང་རྡོ་རྣམས་ལྟ་ཅི་སྨོས། འཐབ་བྲལ་གྱི་ལྷ་རྣམས་ཀྱི་གཞལ་མེད་ཁང་རྣམས་ཀྱང་
དཀྲུགས། བཅོམ། རབ་ཏུ་འཐོར་ཏེ། དེ་དག་གི་རྡུལ་ཡང་མི་སྣང་ན། གཞལ་མེད་ཁང་རྣམས་ལྟ་ཅི་སྨོས། དགའ་ལྡན་རྣམས་དང་། འཕྲུལ་དགའ་བ་རྣམས་དང་། གཞན་
འཕྲུལ་དབང་བྱེད་ཀྱི་བདུད་ཀྱི་རིས་རྣམས་དང་། ཚངས་པ་རྣམས་དང་། འོད་གསལ་བ་རྣམས་དང་། དགེ་རྒྱས་གྱི་ལྷ་རྣམས་ཀྱི་གཞལ་མེད་ཁང་གི་བར་དུ་བཞིན་
དུ་རྒྱས་པར་བྱང་། ཇི་ལྟར་འཐའ་བྲལ་ཀྱི་དཀྲུག་བཅོམ་རབ་ཏུ་གཏོར་ཏེ། དཀྲུགས་བཅོམ་རབ་ཏུ་གཏོར་བ་དེ་དག་གི་སྡུག་ཡང་མི་སྣང་ན། གཞལ་མེད་ཁང་དང་
ར་བ་རྣམས་ལྟ་ཅི་སྨོས། ཤ་རིའི་བུ་གལ་ཏེ་དེ་ལྟ་བུའི་རླུང་ལྡངས་ཀྱང་དེ་བཞིན་གཤེགས་པའི་ཆོས་གོས་ཀྱི་མཐའ་མའི་རྩེ་མོ་ཙམ་ཡང་གཡོས་པར་མི་ནུས་ན། །
ཆོས་གོས་སམ་ཆོས་གོས་ཀྱི་གྲྭ་ལྟ་ཅི་སྨོས། དེ་ཅིའི་ཕྱིར་ཞེ་ན། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ནི། བསམ་གྱི་མི་ཁྱབ་པའི་
རྫུ་འཕྲུལ་དང་། བསམ་གྱི་མི་ཁྱབ་པའི་སྤྱོད་ལམ་དང་། བསམ་གྱི་མི་ཁྱབ་པའི་ལམ་དང་། བསམ་གྱི་མི་ཁྱབ་པའི་སྙིང་རྗེ་ཆེན་པོ་དང་ལྡན་ནོ། །ཤ་རིའི་བུ་གལ་

༄༅། །འདི་ལྟ་བུའི་རླུང་གྱི་དཀྱིལ་འཁོར་ཤར་ཕྱོགས་དང༌། ལྷོ་ཕྱོགས་དང་། ནུབ་ཕྱོགས་དང་།
བྱང་དང༌། འོག་དང་། སྟེང་དང༌། ཕྱོགས་བཅུ་ཀུན་ཏུ་འཇིག་རྟེན་གྱི་ཁམས་གང་གའི་ཀླུང་གི་བྱེ་མ་སྙེད་དུ་རླུང་མངོན་པར་ལྡང་ཡང་། ཤ་རིའི་བུ་འཇིག་རྟེན་གྱི་ཁམས་
འཇིག་པར་བྱེད་པའི་རླུང་གི་དཀྱིལ་འཁོར་ཏེ། དེ་བཞིན་གཤེགས་པའི་སོར་མོའི་རྩེ་མོས་བཟློག་ཀྱང་དེ་བཞིན་གཤེགས་པའི་རྫུ་འཕྲུལ་དང་། ཆོ་འཕྲུལ་གྱི་སྟོབས་བྲི་བ་
ཡང་མེད་དེ། དེ་ཅིའི་ཕྱིར་ཞེ་ན། ཤརིའི་བུ་དེ་བཞིན་གཤེགས་པ་རྣམས་ཀྱི་དེ་བཞིན་གཤེགས་པའི་རྫུ་ཕྲུལ་བསམ་གྱིས་མི་ཁྱབ་སྟེ། དེ་ལ་བྱང་ཆུབ་སེམས་དཔའ་མངོན་
པར་དད། ཡིད་ཆེས་སོམ་ཉིད་མེད། ཐེ་ཙོམ་མི་ཟ། རྒྱ་ཆེར་དགའ་མགུ་སྟེ། རངས་པ་རྙེད་ནས་ངོ་མཚར་དང་རྨད་དུ་འདུ་ཤེས་བསྐྱེད་དོ། །དེ་ནས་བཅོམ་འདས་ཀྱིས།
དོན་དེ་ཉིད་རྒྱ་ཆེར་རབ་ཏུ་བསྟན་པའི་ཕྱིར། དེའི་ཚེ་ཚིགས་སུ་བཅད་པ་འདི་དག་གསུངས་སོ། ཁམས་གསུམ་སེམས་ཅན་ཇི་སྙེད་པ། གནས་རྟེན་མོའུ་འགལ་བུ་
བཞིན། རྫུ་འཕྲུལ་ཕ་རོལ་ཕྱིན་པ་ཡིས། ཉན་ཐོས་མཁས་པར་ཀུན་གྱུར་བས། རྫུ་འཕྲུལ་ཐམས་ཅད་རབ་བརྟན་ཀྱང་། དེ་བཞིན་གཤེགས་པས་
ས་འདི་ལ། ཡུངས་དཀར་གྱི་ནི་འབྲུ་བཞག་པ། གཡོ་བར་བྱ་བར་མི་ནུས་སོ།། གང་རྣམས་ཕྱོགས་བཅུ་འཇིག་རྟེན་ཁམས། གང་གིས་ཡིད་ནི་བྱེ་་

མ་སྙེད། རྣམས་ཐོར་རླུང་དང་ཀུན་འཛོམས་པ། རླུང་རྣམས་ཕྱོགས་བཅུར་ལངས་པར་འགྱུར། དེ་ལྟ་བུའི་རླུང་ཆེན་དེས། ཐམས་ཅད་གཟིགས་པའི་
ཆོས་གོས་གྱིས། མཐའ་མ་སྐྲའི་རྩེ་ཙམ་ཡང་། གཡོ་བར་བྱ་བར་ནི་ནུས་སོ། །ཐུབ་པ་ཆེན་པོའི་སྤུ་གཅིག་གིས། རླུང་དེ་རབ་ཏུ་ཟློག་པར་མཛད། །
སངས་རྒྱས་རྫུ་འཕྲུལ་འདི་ནི་འདྲ། མཐའ་ཡས་པས་ནི་ནམ་མཁའ་བཞིན། དེ་ལྟར་ཤ་རིའི་བུ་བྱང་ཆུབ་སེམས་དཔའ་དེ་བཞིན་གཤེགས་པ་རྣམས་ཀྱི་དེ་
བཞིན་གཤེགས་པའི་རྫུ་འཕྲུལ་བས་མ་གྱིས་མི་ཁྱབ་པ་ལ་མངོན་པར་དད། ཡིད་ཆེས་པ་ནས་ངོ་མཚར་དང་། རྨད་ཀྱི་བར་གྱི་འདུ་ཤེས་བསྐྱེད་དོ།། ཡང་
ཤ་རིའི་བུ་ཇི་ལྟར་ན་བྱང་ཆུབ་སེམས་དཔའ་དེ་བཞིན་གཤེགས་པ་རྣམས་ཀྱི་དེ་བཞིན་གཤེགས་པའི་སྟོབས་བསམ་གྱི་མི་ཁྱབ་བ་མངོན་པར་དད་ཡིད་ཆེས། རབ་ཏུ་
རྟོག། སོམ་ཉི་མེད། ཐེ་ཚོམ་མི་ཟ། རྒྱ་ཆེན་དགའ་མགུ་སྟེ། རངས་པ་རེད་ནས་ངོ་མཚར་དང་། སྨད་དུ་འདུ་ཤེས་བསྐྱེད་ཅིང་ན། ཤ་རིའི་བུ་དེ་བཞིན་གཤེགས་
པ་རྣམས་ཀྱིས་དེ་བཞིན་གཤེགས་པའི་སྟོབས་བཅུ་པོ་འདི་དག་སྟེ། སྟོབས་དེ་དག་དང་ལྡན་པས་དེ་བཞིན་གཤེགས་པ་ཁྱུ་མཆོག་གི་གནསུ་དམ་འཆའ་ཞིང་། དགེ་
སྦྱོང་ངམ། བྲམ་ཟེ་འམ། ལྷ་འམ། བདུད་དམ། ཚངས་པ་འམ། སུས་ཀྱང་འཇིག་རྟེན་འདིར་ཆོས་དང་འཐུན་པར་མ་བསྐོར་བའི་ཚངས་པའི་འཁོར་ལོ་རབ་ཏུ་

༄༅། །བསྐོར་རོ། །བཅུ་གང་ཞེ་ན། འདི་ལྟ་སྟེ། གནས་དང་གནས་མ་ཡིན་པ་མཁྱེན་པའི་སྟོབས་དང་། ལས་རྣམས་པར་སྨིན་པ་མཁྱེན་
པའི་སྟོབས་དང་། མོས་པ་དུ་མ་དང་། མོས་པ་སྣ་ཚོགས་མཁྱེན་པའི་སྟོབས་དང་། ཁམས་དུ་མ་དང། ཁམས་སྣ་ཚོགས་མཁྱེན་པའི་སྟོབས་དང་། དབང་པོ་དང་། བརྩོན་
འགྲུས་ཀྱིས་རིམ་པ་མཁྱེན་པའི་སྟོབས་དང་། ཐམས་ཅད་དུ་འགྲོ་བའི་ལམ་མཁྱེན་པའི་སྟོབས་དང་། བསམ་གཏན་དང་། རྣམ་པར་ཐམ་པ་
དང་། ཏིང་ངེ་འཛིན་དང་། སྙོམས་པར་འཇུག་པའི་ཀུན་ནས་ཉོན་མོངས་པ་དང་། རྣམ་པར་བྱང་བ་དང་། ལྡང་བ་མཁྱེན་པའི་སྟོབས་དང་། སྔོན་གྱི་གནས་རྗེསུ་དྲན་།
པ་སྔོན་སུམ་དུ་བྱེད་པ་མཁྱེན་པའི་སྟོབས་དང་། འཆི་འཕོ་དང་། སྐྱེ་བ་མངོན་སུམ་དུ་བྱེད་པ་མཁྱེན་པའི་སྟོབས་དང་། ཟག་པ་ཟད་སྔོན་སུམ་དུ་བྱོད་པ་མཁྱེན་པའི་སྟོབས་
སོ༑ །ཤ་རིའི་བུ་དེ་བཞིན་གཤེགས་པའི་སྟོབས་བཅུ་པོ་དེ་དག་སྟེ། སྟོབས་དེ་དག་དང་ལྡན་པས། དེ་བཞིན་གཤེགས་པ་འཁོར་གྱི་ནང་དུ་ཡང་དག་པར་སོང་གི་སྒྲ་
སྒྲོག་ཅིང་ཁྱུ་མཆོག་གི་གནས་སུ་ཞལ་ཀྱིས་མཆེས་པ་ནས། སུས་ཀྱང་འཇིག་རྟེན་དུ་ཆོས་དང་འཐུན་པར་མ་སྐོར་བར་ཚང་བའི་འཁོར་རབ་ཏུ་འཁོར་བའི་བར་དུའོ།། དེ་
ལ་དེ་བཞིན་གཤེགས་པའི་གནས་དང་། གནས་མ་ཡིན་པ་མཁྱེན་པའི་སྟོབས་གང་ཞེ་ན། འདི་ལ་ཤ་རིའི་དེ་བཞིན་གཤེགས་པས་བླ་ན་མེད་པའི་དེ་བཞིན་གཤེགས་

པའི་ཡེ་ཤེས་ཀྱིས་སྟོབས་ཀྱིས་གནས་ཀྱང་། གནས་ཀྱང་གནསུ་མ་ཡིན་པར་འང་གནས་མ་ཡིན་ཡང་དག་པ་ཇི་ལྟ་བ་བཞིན་དུ་རབ་ཏུ་མཁྱེན་ཏོ། །དེ་ལ་གནས་གང་། གནས་
མ་ཡིན་པ་གང་ཞེ་ན། ཤ་རིའི་བུ་གང་ལུས་ཀྱི་ཉེས་པར་སྤྱད་པའི་རྣམ་པར་སྨིན་པར་འདོད་པ་དང་། སྡུག་པ་དང་། དགའ་བ་དང་། ཡིད་དུ་འོང་བ་མངོན་པར་འགྲུབ་པ་མ་ཡིན་ཏེ།
སྐབས་མེད་དོ། །གང་ལུས་ཀྱིས་ཉེས་པར་སྤྱད་པ་དང་། ཡིད་ཀྱིས་ཉེས་པར་སྤྱད་པའི་རྣམ་པར་སྨིན་པ་མི་འདོད་པ་དང་། མི་སྡུག་པ་དང་། མི་དགའ་བ་དང་། ཡིད་དུ་མི་འོངས་བར་
མངོན་པར་འགྲུབ་བ་དེ་ནི་གནས་ཏེ་སྐབས་མེད་དོ། །གང་ལུས་ཀྱི་ལེགས་པར་སྤྱད་པ་དང་། ངག་གི་ལེགས་པར་སྤྱད་པ་དང་། ཡིད་ཀྱི་ལེགས་པར་སྤྱད་བའི་རྣམ་པར་སྨིན་པ་
མི་འདོད་པ་དང་། མི་སྡུག་པ་དང་། མི་དགའ་བ་དང་། ཡིད་དུ་མི་འོང་བ་མངོན་པར་འགྱུབ་བ་དེ་ནི་གནས་མ་རྟག་གོ་སྐབས་མེད་དོ། །གང་ལུས་ཀྱི་ལེགས་པར་སྤྱོད་པ་དང་།
ངག་གི་ལེགས་པར་སྤྱད་པ་དང་། ཡིད་ཀྱི་ལེགས་པར་སྤྱད་པའི་རྣམ་པར་སྨིན་པར་འདོད་པ་དང་། སྡུག་པ་དང་། དགའ་བ་དང་། ཡིད་དུ་འོང་བར་འགྱུརབ་བ་དེ་ནི་གནས་ཏེ། །
སྐབས་མེད་དོ། ཤ་རིའི་བུ་འདི་ནི་གནས་མ་ཡིན་ཞིང་སྐབས་མེད་དོ། གང་སེར་སྣས་ལོངས་སྤྱོད་ཆེན་པོ་འགྲུབ་པ་དེ་ནི་གནས་ཡིན་ནོ།། གང་སེར་སྣས་དབུལ་བོར་འགྱུར་བ་
དེ་ནི་གནས་ཡིན་ཏེ་སྐབས་ཡོད་དོ།། འདི་ནི་གནས་མ་ཡིན་ཞིང་སྐབས་མེད་དེ། གང་སྦྱིན་པས་དབུལ་པོར་འགྱུར་བ་དེ་ནི་གནས་མ་ཡིན་ནོ་གང་སྦྱིན་པས་ལོངས་སྤྱོད་ཆེན་

༄༅། །པོ་མངོན་པར་འགྲུབ་བ་དེ་ནི་གནས་ཡིན་ཏེ་སྐབས་ཡོད་དོ།། ཤ་རིའི་བུ་འདི་ནི་གནས་མ་
ཡིན་ཞིང་སྐབས་མེད་དེ། གང་འཆལ་བའི་ཚུལ་ཁྲིམས་ཀྱིས་ལྷ་དང་མིར་སྐྱེ་བ་རྙེད་པ་དེ་ནི་གནས་མ་ཡིན་ནོ།། གང་འཆལ་བའི་ཚུལ་ཁྲིམས་ཀྱི་སེམས་ཅན་དམྱལ་
བ་དང་། དུད་འགྲོའི་སྐྱེ་གནས་དང་། ཤིན་རྗེའི་འཇིག་རྟེན་དུ་སྐྱེ་བ་དེ་ནི་གནས་ཡིན་ཏེ། སྐབས་ཡོད་དོ།། ཤ་རིའི་བུ་འདི་ནི་གནས་མ་ཡིན་ཞིང་སྐབས་མེད་དེ། གང་
ཚུལ་ཁྲིམས་ཀྱི་སེམས་ཅན་དམྱལ་བ་དང་། དུད་འགྲོའི་སྐྱེ་གནས་དང་། ཤིན་རྗེའི་འཇིག་རྟེན་དུ་སྐྱེ་བ་དེ་ནི་གནས་མ་ཡིན་ནོ།། གང་ཚུལ་ཁྲིམས་ཀྱི་ལྷ་དང་མིར་སྐྱེ་བ་
ཐོབ་པ་དེ་ནི་གནས་ཡིན་ཏེ། སྐབས་ཡོད་དོ།། ཤ་རིའི་བུ་གནས་མ་ཡིན་པའི་སྐབས་མེད་དོ། གང་གནོད་སེམས་ཀྱིས་གཟུགས་མཛེས་པ་མངོན་པར་འགྱུབ་བ་དེ་ནི་
གནས་མ་ཡིན་ནོ།། གནོད་སེམས་ཀྱི་གཟུག་མི་སྡུག་པ་མངོན་པར་འགྲུབ་པ་དེ་ནི་གནས་ཡིན་ཏེ་སྐབས་ཡོད་དོ། ཤ་རིའི་བུ་གནས་མ་ཡིན་ཞིང་སྐབས་མེད་དེ། གང་བཟོད་པས་
གཟུགས་མི་སྡུག་པ་མངོན་པར་འགྱུབ་བ་དེ་ནི་གནས་མ་ཡིན་ནོ།། གང་བཟོད་པས་གཟུགས་མཛེས་པ་མངོན་པར་འགྲུབ་བ་དེ་ནི་གནས་ཡིན་སྐབ་ཡོད་དོ། །ཤ་རིའི་བུ་གནས་མ་
ཡིན་ཞིང་སྐབས་ཡོད་དོ། གང་ལེ་ལོ་ཐོབ་པ་དང་། མངོན་པར་རྟོགས་པར་འགྱུར་བ་དེ་ནི་གནས་མ་ཡིན་ནོ།། གང་ལེ་ལོ་འཐོབ་པ་དང་། གང་མངོན་པར་རྟོགས་པར་མ་

འགྱུར་བ་དེ་ནི་གནས་ཡིན་ཏེ་སྐབས་ཡོད་དོ།། ཤ་རིའི་བུའི་གནས་མ་ཡིན་ཞིང་སྐབས་མེད་དེ། གང་བཙོན་འགྲུས་ཀྱིས་འཐོབ་པ་དང་། མངོན་པར་རྟོགས་པར་མི་འགྱུར་
བ་དེ་ནི་གནས་མ་ཡིན་ནོ།། གང་བརྩོན་འགྲུས་ཀྱིས་འཐོབ་པ་དང་། མངོན་པར་རྟོག་པར་འགྱུར་བ་དེ་ནི་གནས་པ་ཡིན་ཏེ་སྐབས་ཡོད་དོ།། ཤ་རིའི་བུ་གནས་མ་ཡནི་ཞིན་སྐབས་
མེད་དེ། གང་སེམས་གཡེངས་བས་ངེས་པར་གྱུར་པ་ལ་འཇུག་པར་གྱུར་བ་དེ་ནི་གནས་མ་ཡིན་ནོ། གང་སེམས་ཅན་གཡེངས་པས་ངེས་པར་གྱུར་པ་ལ་མི་འཇུག་པ་དེ་ནི་གནས་
ཡིན་ཏེ་སྐབས་ཡོད་དོ། ཤ་རིའི་བུ་གནས་མ་ཡིན་ཞིང་སྐབས་མེད་དེ། གང་སེམས་རྩེ་ཅིག་པ་ངེས་པར་གྱུར་པ་ལ་འཇུག་པ་ནི་འགྱུར་བ་དེ་ནི་གནས་མ་ཡིན་ནོ། གང་སེམས་
ཅིག་པ་ངེས་པར་གྱུར་པ་ལ་འཇུག་པར་གྱུར་པ་དེ་ནི་གནས་ཡིན་ཏེ་སྐབས་ཡོད་དོ།། ཤ་རིའི་བུ་གནས་མ་ཡིན་ཞིང་སྐབས་མེད་དེ། གང་འཆལ་པའི་ཤེས་རབ་ཀྱིས་བགས་
ཀྱིས་འཚམས་སྦྱོར་བ་ཐམས་ཅད་དག་པར་འཇོག་པ་དེ་ནི་གནས་མ་ཡིན་ནོ། །གང་འཆལ་བའི་ཤེས་རབ་ཀྱིས་བག་ཆགས་མཚམས་སྦྱོར་པ་ཐམས་ཅད་ཡང་དག་པར་
གཞོམ་པར་མི་འགྱུར་བ་དེ་གནས་ཡིན་ཏེ་སྐབས་ཡོད་དོ།། ཤ་རའི་བུ་གནས་མ་ཡིན་ཞིང་སྐབས་མེད་དེ། གང་ཤེས་རབ་ཀྱི་བག་ཆག་ཀྱི་མཚམས་སྦྱོར་བ་ཐམས་ཅད་ཡང་
དག་པར་རྫོམ་པར་མི་འགྱུར་བ་དེ་ནི་གནས་ཡིན་ནོ། །གང་ཤེས་རབ་ཀྱི་བག་ཆག་གྱི་མཚམས་སྦྱོར་བ་ཐམས་ཅད་ཡང་དག་པར་གཞོམ་པ་དེ་ནི་གནས་ཡིན་ཏེ་སྐབས་ཡོདོ། །ཤ་རིའི་

༄༅། །བུ་གནས་མ་ཡིན་ཞིང་སྐབས་མེད་དེ། གང་སྲོག་གཅོད་པའི་སྐྱེས་བུ་གང་སྲོག་གཅོད་རྒྱས་ཚེ་རིང་པོར་གྱུར་པ་དེ་ནི་གནས་མ་
ཡིན་ནོ། ཡང་ཤ་རིའི་བུ་སྲོག་གཅོད་པའི་སྐྱེས་བུ་གང་ཟག་ཚེ་ཐུང་བར་འགྱུར་བ་དེ་ནི་གནས་ཡིན་ཏེ་སྐབས་ཡོད་དོ། །ཤ་རིའི་བུ་གནས་མ་ཡིན་ཞིང་སྐབས་མེད་དོ། །
གང་སྲོག་གཅོད་པ་སྤངས་པའི་སྐྱེས་བུ་གང་ཚེ་ཐུང་པར་འགྱུར་བ་དེ་ནི་གནས་མ་ཡིན་ནོ།། ཡང་ཤ་རིའི་བུ་གང་སྲོག་གཅོད་པ་སྤངས་པའི་སྐྱེས་བུ་གང་ཟག་ཚེ་རིང་པོར་
འགྱུར་བ་དེ་ནི་གནས་ཡིན་ཏེ་སྐབས་ཡོད་དོ། ཤ་རིའི་བུ་གནས་མ་ཡིན་ཏེ་སྐབས་མེད་དེ། གང་མ་བྱིན་པར་ལེན་པའི་སྐྱེས་བུ་གང་ཟག་ལོངས་སྤྱོད་ཆེན་པོ་རྙེད་པ་ནི་
གནས་མ་ཡིན་ནོ། ཡང་ཤ་རིའི་བུ་མ་བྱིན་པར་ལེན་པའི་སྐྱེས་བུ་གང་ཟག་དབུལ་པོར་འགྱུར་བ་དེ་ནི་གནས་ཡིན་ཏེ་སྐབས་ཡོད་དོ།། ཡང་ཤ་རིའི་བུ་གནས་མ་ཡིན་ཞིང་
སྐབས་མེད་དེ། གང་མ་བྱིན་པ་ལེན་པ་སྤངས་པ་སྐྱེས་བུ་གང་ཟག་དབུལ་པོར་གྱུར་པ་དེ་ནི་གནས་མ་ཡིན་ནོ།། གང་མ་བྱིན་པ་ལེན་པ་སྤངས་པའི་སྐྱེས་བུ་གང་ཟག་ལོང་
སྤྱོད་ཆེན་པོར་འགྱུར་བ་དེ་ནི་གནས་ཡིན་ཏེ་སྐབས་ཡོད་དོ། ཤ་རིའི་བུ་གནས་མ་ཡིན་ཞིང་སྐབས་མེད་དེ། གང་འདོད་པ་ལོག་པར་གཡེམས་པའི་སྐྱེས་བུ་གང་ཟག་ཆུང་
མ་འགྲེན་ཟླ་མེད་པ་བསྙེད་པ་དེ་ནི་གནས་མ་ཡིན་ནོ། ཡང་ཤ་རིའི་བུ་གནས་མ་ཡིན་ཞིང་སྐབས་མེད་དེ། གང་འདོད་པ་ལ་ལོག་པར་གཡེམ་པའི་སྐྱེས་བུ་གང་ཟག་ཆུང་མ་

འགྲེན་ཟླ་མེད་པ་རྙེད་པ་དེ་ནི་གནས་མ་ཡིན་ནོ།། ཡང་ཤ་རིའི་བུ་གང་འདོད་པ་ལ་ལོག་པར་གཡེམ་པའི་སྐྱེས་བུ་གང་ཟག་ཆུང་མ་ལ་འདྲེན་ཟླ་ཡོད་པ་རྙེད་པ་དེ་ནི་གནས་ཡིན་ཏེ་སྐབས་
ཡོད་དོ། ཤ་རིའི་བུ་གནས་མ་ཡིན་ཞིང་སྐབས་མེད་དེ། གང་ཟག་འདོད་པ་ལ་ལོག་པར་གཡེམ་པའི་སྐྱེས་བུ་གང་ཟག་ཆུང་མ་ལ་འདྲེན་ཟླ་དང་བཅས་པ་རྙེད་པ་དེ་ནི་གནས་
མ་ཡིན་ནོ།། ཡང་ཤ་རིའི་བུ་འདོད་པས་ལོག་པར་གཡེམ་པ་སྤངས་པའི་སྐྱེས་བུ་གང་ཟག་ཆུང་མ་འདྲེན་ཟླ་མེད་པ་རྙེད་པ་དེ་གནས་ཡིན་ཏེ་སྐབས་ཡོད་དོ།། གོང་མ་བཞིན་
དུ་སྦྱར་ཏེ། དགེ་བ་དང་མི་དགེ་བའི་ལས་ཀྱི་ལམ་གསུམ་པོ་དེ་དག་བསྟན་པ། དེ་བཞིན་དུ་མི་དགེ་བ་བཅུའི་ལས་ཀྱི་ལམ་ཐམས་ཅད་འང་བྱའོ།། གང་རྫུན་དུ་སྨྲ་བ་དེས་
བསྐུར་པ་ཐོབ་པར་མི་གྱུར་བ་དེ་ནི་གནས་མ་ཡིན་ནོ།། གང་ཐོས་པར་འགྱུར་བ་དེ་ནི་གནས་སོ། །གང་བརྫུན་དུ་སྨྲ་བར་སྤངས་པས་བསྐུར་པ་ཐོབ་པར་འགྱུར་བ་དེ་ནི་གནས་
མ་ཡིན་ནོ།། གང་ཐོབ་པར་མི་འགྱུར་བ་དེ་ནི་གནས་སོ། །གང་ཕྲ་མ་ཟེར་བས་མི་ཕྱེད་པའི་གཡོག་རྙེད་པ་ནི་གནས་མ་ཡིན་ནོ།། གང་རྙེད་པར་མི་འགྱུར་བ་དེ་ནི་གནས་སོ། །
གང་ཕྲ་མ་སྤངས་པའི་གཡོག་བྱེད་པར་འགྱུར་བ་དེ་ནི་གནས་མ་ཡིན་ནོ།། གང་གཡོག་མི་བྱེད་པ་རྙེད་པ་དེ་ནི་གནས་སོ། །གང་ཚིག་རྩུབ་པོ་སྨྲས་པས་རྟག་ཡིད་དུ་
འོང་བཐོབ་པར་འགྱུར་བ་དེ་ནི་གནས་མ་ཡིན་ནོ།། གང་ཡིད་དུ་མི་འོང་བ་ཐོས་པར་འགྱུར་བ་དེ་ནི་གནས་སོ། །གང་ཚིག་རྩུབ་པོ་སྤངས་པས་ཡིད་དུ་མི་འོང་བ་ཐོས་

༄༅། །པར་འགྱུར་བ་དེ་ནི་གནས་མ་ཡིན་ནོ། གང་ཡིང་དུ་འོང་བ་ཐོས་པར་འགྱུར་བ་དེ་ནི་གནས་ཡིན་ནོ། གང་ཡིད་དུ་འོང་
བ་ཐོས་པར་ཤིན་དུ་འདོན་མི་ཟ་བ་སྤངས་པར་གྱུར་པ་དེ་ནི་གནས་མ་ཡིན་ནོ།། གང་མི་འགྱུར་བ་དེ་ནི་གནས་སོ། །གང་ལ་ཁྱལ་པར་སྨྲས་པ་སྤངས་པས་ཤིན་དུ་གདོན་
མི་ཟ་བའི་སྟོབས་པར་མི་འགྱུར་བ་ནི་གནས་མ་ཡིན་ནོ།། གང་ཤིན་དུ་གདོན་མི་ཟ་བའི་སྤོབས་པར་འགྱུར་བ་ནི་གནས་སོ།། གང་རྣམ་སེམས་ཅན་ལོངས་སྤྱོད་སྤྱོདརབ་ཏུ་ཉམས་
པར་མི་འགྱུར་བ་ནི་གནས་མ་ཡིན་ནོ།། གང་འགྱུར་བ་གནས་སོ། གྱང་ཆུབ་སེམས་སྤངས་པས་ལོངས་སྤྱོད་རབ་ཏུ་ཉམས་པར་འགྱུར་བ་ནི་མ་ཡིན་ནོ། གང་མི་འགྱུར་
བ་ནི་གནས་སོ། །གང་གནོད་སེམས་ཅན་དམྱལ་བར་མི་འགྱུར་ནི་གནས་མ་ཡིན་ནོ།། གང་འགྲོ་བ་ནི་གནས་སོ། གང་གནོད་སེམས་སྤངས་པ་བདེ་འགྲོ་མཐོ་རིས་ཀྱི་
འཇིག་རྟེན་དུ་མི་འགྲོ་བ་ནི་གནས་མ་ཡིན་ནོ། །གང་འགྲོ་བ་ནི་གནས་སོ། །ཤ་རིའི་བུ་གནས་མ་ཡིན་ཞིང་སྐབ་མེད་དེ། གང་ལོག་པར་ལྟ་བའི་སྐྱེས་བུ་གང་ཟག་ལོག་པར་
ལྟ་བ་བཟུང་བའི་རྒྱུས་ལམ་རྙེད་པ་གྱུར་པ་དེ་ནི་གནས་མ་ཡིན་ནོ།། ཡང་ཤ་རིའི་བུ་གང་ལོག་པར་ལྟ་བ་ནི། བཟུང་བའི་རྒྱུ་ལས་མི་རྙེད་པ་ནི་གནས་ཡིན་ཏེ་སྐབས་ཡོད་དོ། །
ཤ་རིའི་བུ་ཡང་དག་པར་ལྟ་བའི་སྐྱེས་པ་གང་ཟག་ཡང་དག་པའི་ལྟ་བ་བཟུང་བའི་རྒྱུས་འཕགས་པའི་ལམ་མི་རྙེད་པ་དེ་ནི་གནས་མ་ཡིན་ཏེ་སྐབས་མེད་དོ།། ཡང་ཤ་རིའི་བུ་

ཡང་དག་པར་ལྟ་བའི་སྐྱེས་བུ་གང་ཟག་ཡང་དག་པར་ལྟ་བ་བཟུང་བའི་རྒྱུས་འཕགས་པ་ལམ་རྙེད་པ་དེ་ནི་གནས་ཡིན་ཏེ་སྐབས་ཡོད་དོ།། གང་མཚམས་མེད་པའི་སེམས་
གནས་པར་འགྱུར་བ་ནི་གནས་མ་ཡིན་ནོ།། གང་མི་གནས་པ་ནི་གནས་པ་ནི་གནས་སོ། །གང་ཚུལ་ཁྲིམས་ཡོངས་སུ་དག་པའི་སེམས་གནས་པར་མི་འགྱུར་བ་གནས་མ་
ཡིན་ནོ། །གང་འགྱུར་བ་ནི་གནས་སོ། །གང་དམིགས་པར་ལྟ་བས་རྗེས་སུ་མཐུན་པའི་བཟོད་པ་དེ་ནི་གནས་མ་ཡིན་ནོ། །གང་ཐོབ་པར་མ་འགྱུར་བ་ནི་གནས་སོ། །གང་སྟོང་
པ་ཉིད་ལ་མོས་པས་རྗེས་སུ་འཐུན་པའི་བཟོད་པ་མི་ཐོབ་པ་ནི་གནས་མ་ཡིན་ནོ།། གང་འཐོབ་བར་འགྱུར་བ་ནི་གནས་སོ། །གང་འགྱོད་པ་ལ་གནས་པའི་སེམས་པའི་སེམས་ཤིན་
ཏུ་བྱང་བ་་རྗེསུ་ཐོབ་པར་འགྱུར་བ་ནི་གནས་མ་ཡིན་ནོ།། གང་མ་ཐོབ་པ་ནི་གནས་སོ།། གང་ཀུན་ཏུ་དཀྲིས་ཏེ་འདུག་པའི་སེམས་ལས་སེམས་ཤིན་ཏུ་བྱང་བར་གྱུར་པ་ནི་གནས་མ་ཡིན། །
གང་འགྱུར་བ་ནི་གནས་སོ། །གང་བུད་མེད་འཁོར་ལོས་བསྒྱུར་བ་ནི་གནས་མ་ཡིན་ནོ། གང་སྐྱེས་བུར་འགྱུར་བ་ནི་གནས་སོ། །གང་བུད་མེད་ལྷའི་དབང་པོ་བརྒྱ་བྱིན་དུ་
གྱུར་པ་ནི་གནས་མ་ཡིན་ནོ། གང་སྐྱེས་བུར་འགྱུར་བ་ནི་གནས་སོ། །གང་བུད་མེད་འཚངས་པ་དབང་བྱེད་དུ་འགྱུར་བ་ནི་གནས་མ་ཡིན་ནོ།། གང་སྐྱེས་བུར་འགྱུར་
བ་ནི་གནས་སོ། །གང་བུད་མེད་སངས་རྒྱས་སུ་འཇིག་རྟེན་འབྱུང་བ་ནི་མ་ཡིན་ནོ།། གང་བུད་མེད་ཀྱི་ལུས་བསྒྱུར་ནས། སངས་རྒྱས་སུ་འཇིག་རྟེན་དུ་འབྱུང་བ་ནི་

༄༅། །གནས་སོ།། གནས་སོ། གང་སྐྱེས་བུ་གང་ཟག་བརྒྱད་པ་འབྲས་བུ་མ་ཐོབ་པར་ལྡང་བ་ནི་གནས་མ་ཡིན་ནོ།།
གང་འབྲས་བུ་འཐོབ་ནས་ལྡང་བ་ནི་གནས་སོ། །གང་རྒྱུན་ཏུ་ཞུགས་པ་སྲིད་པ་བརྒྱད་པོ་མངོན་པར་བསྒྲུབ་པ་ནི་གནས་མ་ཡིན་ནོ།། གང་ཕུང་པོ་དེ་ཉིད་ཀྱི་ཡོངསུ་མྱ་
ངན་ལས་འདས་པ་ནི་གནས་སོ། །གང་ལན་ཅིག་ཕྱིར་འོང་བའི་སྲིད་པ་གསུམ་པོ་མངོན་པར་བསྒྲུབ་པ་ནི་གནས་མ་ཡིན་ནོ།། གང་ཕུང་པོ་དེ་ཉིད་ཀྱིས་ཡོངས་སུ་མྱ་
ངན་ལས་འདས་པ་ནི་གནས་སོ། གང་ཕྱིར་མི་འོང་བའི་འཇིག་རྟེན་འདིར་འོང་བ་ནི་གནས་མ་ཡིན་ནོ །གང་དེ་ཉིད་དུ་ཡོངསུ་མྱ་ངན་ལས་འདས་པ་ནི་གནས་སོ། གང་
དགྲ་བཅོམ་པ་འཚམས་སྦྱོར་བའི་གནས་སུ་འགྱུར་བ་ནི་གནས་མ་ཡིན་ནོ།། གང་མི་འགྱུར་བ་ནི་གནས་སོ། །གང་འཕགས་པའི་གང་ཟག་སྟོན་པ་ལ་གཞན་ཚོལ་བ་
འམ༑ རྒྱལ་མཚན་གཞན་བཟུང་ནས་སྤྱོད་པ་ནི་གནས་མ་ཡིན་ནོ།། ལྷ་གཞན་མེད་པར་འགྱུར་བ་ནི་གནས་སོ། །གང་མི་སྐྱེ་བ་ལ་བཟོད་པ་ཐོབ་པའི་བྱང་ཆུབ་སེམས་
དཔའི་ཕྱིར་ལྡོག་པ་གནས་མ་ཡིན་ནོ།། གང་བྱང་ཆུབ་རྗེསུ་ཐོབ་པར་འགྱུར་བ་གནས་སོ། །གནས་མ་ཡིན་ཞིང་སྐབས་མེད་དོ། །གང་བྱང་ཆུབ་ཀྱི་སྙིང་པོ་ལ་འདུག་
ནས་བྱང་ཆུབ་མངོན་པར་རྫོགས་པར་སངས་རྒྱས་པར་ལྡང་བ་དེ་ནི་གནས་མ་ཡིན་ནོ།། གང་བྱང་ཆུབ་སེམས་དཔའ་བྱང་ཆུབ་གྱི་སྙིང་པོ་ལ་འདུག་ནས། བླ་ན་མེད་པ་ཡང་

དག་པར་རྫོགས་པར་འཚང་མ་རྒྱས་ནས་ལྡང་བ་དེ་ནི་གནས་ཡིན་ཏེ་སྐབས་ཡོད་དོ།། ཤ་རིའི་བུ་གནས་ཡིན་ཞིང་སྐབས་མེད་དེ། གང་དེ་བཞིན་གཤེགས་པ་ལ་བག་ཆགས།
གྱི་འཚམས་སྦྱོར་བ་སྣང་བ་དེ་ནི་གནས་མ་ཡིན་ནོ། །གང་ཡང་སངས་རྒྱས་བཅོམ་ལྡན་འདས་ཀྱིས་བག་ཆག་ཀྱི་མཚམས་སྦྱོར་བ་ཐམས་ཅད་ཡང་དག་པར་བཅོམ་པ་ནི་གནས་
ཡིན་ཏེ་སྐབས་ཡོད་དོ། ཤ་རིའི་བུ་གང་དེ་བཞིན་གཤེགས་པའི་ཡེ་ཤེས་ཐོགས་པར་འགྱུར་བ་དེ་གནས་ཡིན་ཏེ་སྐབས་མེད་དོ། །གང་སངས་རྒྱས་བཅོམ་ལྡན་འདས་རྣམས་
ཀྱི་ཡེ་ཤེས་ཐོགས་པ་མེད་པ་ནི་གནས་ཡིན་ཏེ་སྐབས་ཡོད་དོ།། ཤ་རིའི་བུ་གནས་མ་ཡིན་ཞིང་སྐབས་མེད་དེ། གང་དེ་བཞིན་གཤེགས་པའི་གཙུག་གཏོར་ལས་ལྟར་མཐོང་
བ་དེ་ཡེ་ཤེས་ཐོགས་པ་མེད་པ་ནི་གནས་ཡིན་ཏེ་སྐབས་ཡོད་དོ།། ཤ་རིའི་བུ་གནས་མ་ཡིན་ཞིང་སྐབས་མེད་དེ། ནི་གནས་མ་ཡིན་ནོ།། གང་སངས་རྒྱས་བཅོམ་ལྡན་འདས་རྣམས་
ཀྱི་གཙུག་གཞོར་མི་མཐོང་བ་ནི་གནས་ཡིན་ཏེ་སྐབས་ཡོད་དོ། །ཤ་རིའི་བུ་གནས་མ་ཡིན་ཞིང་སྐབས་མེདེ། དེ་བཞིན་གཤེགས་པའི་སེམས་དང་སྤྱོད་པ་སྣང་བ་ནི་གནས་མ་ཡིན་ནོ།། ཡང་
ཤ་རའི་བུ་སངས་རྒྱས་བཅོམ་ལྡན་འདས་ཀྱིས་སེམས་དང་སྤྱོད་པ་མི་སྣ་བ་ནི་གནས་ཡིན་ཏེ་སྐབས་ཡོད་དོ། ཤ་རའི་བུ་གནས་མ་ཡིན་ཞིང་སྐབས་མེད་དེ། གང་དེ་བཞིན་གཤེགས་
པ་ལ་མཉམ་པར་མ་བཞག་པའི་སེམས་དམིགས་པར་འགྱུར་བ་དེ་ནི་གནས་མ་ཡིན་ནོ། །ཡང་ཤ་རིའི་བུ་གང་སངས་རྒྱས་བཅོམ་ལྡན་འདས་རྣམས་མཉམ་པར་བཞག་པ་ནི་གནས་

༄༅། །ཡིན་ཏེ་སྐབས་ཡོདོ། །ཤ་རིའི་གནས་མ་ཡིན་ཞིང་སྐབས་མེད་དེ། གང་དེ་བཞིན་གཤེགས་པ་ལ་མི་བདེན་པའི་ཚིག་འབྱུང་བ་དེ་ནི་གནས་མ་ཡིན་ནོ།། གང་སངས་རྒྱས་བཅོ་
ལྡན་འདས་རྣམས་ལོག་པར་མི་གསུངས་ཞིང་གཞན་མ་ཡིན་པར་གསུང་པ་ནི་གནས་ཡིན་ཏེ་སྐབས་ཡོད་དོ། ཤ་རའི་བུ་གནས་མ་ཡིན་ཞིང་སྐབས་མེད་དེ། །གང་སངས་རྒྱས་
བཅོམ་ལྡན་འདས་རྣམས་ལ་འཁྲུལ་བ་དམིགས་པར་འགྱུར་བ་དེ་ནི་གནས་མ་ཡིན་ནོ།། སངས་རྒྱས་བཅོམ་ལྡན་འདས་རྣམས་ལ་འཁྲུལ་བ་མེད། སངས་རྒྱས་བཅོམ་ལྡན་
འདས་རྣམས་ཚིག་མི་འཁྲུལ་བ་ནི་གནས་ཡིན་ཏེ་སྐབས་ཡོདོ། དེ་བཞིན་དུ་མི་འཇིག་པ་བཞི་དང་། སངས་རྒྱས་ཀྱི་ཆོས་མ་འདྲེས་པ་བཅྭོ་བརྒྱད་རྣམས་རྒྱས་པར་བྱ་སྟེ།
ཤ་རིའི་བུ་གནས་མ་ཡིན་ཞིང་སྐབས་མེད་དེ། གང་དེ་བཞིན་གཤེགས་པ་ད་ལྟར་བྱུང་བའི་དུས་ལ་ཆགས་པ་དང་། སྒྲིབ་པར་བཅས་པའི་ཡེ་ཤེས་གཟིགས་པ་འཇུག་པའི་བར་དུ་དེ་ནི་
གནས་མ་ཡིན་ནོ། སངས་རྒྱས་བཅོམ་ལྡན་འདས་རྣམས་ད་ལྟར་གྱིས་དུས་ལ་ཆགས་པ་མེད་ཅིང་། འགྲིབ་པ་མེད་པའི་ཡེ་ཤེས་མཐོང་བ་འཇུག་པ་ནི་གནས་ཡིན་ཏེ་སྐབས་
ཡོད་དོ། །དེ་ལྟར་ཤ་རིའི་བུ་དེ་བཞིན་གཤེགས་པ་གནས་དང་གནས་མ་ཡིན་པ་མཁྱེན་པའི་སྟོབས་མཐའ་ཡས་མུ་མེད་དོ།། འདི་ལྟར་ཤ་རིའི་བུ་དེ་བས་དེ་བཞིན་གཤེགས་པའི་
གནས་དང་། གནས་མི་ཡིན་པ་མཁྱེན་པའི་སྟོབས་མཐའ་ཡས་མུ་མེད་དོ། །ཤ་རིའི་བུ་གང་ནམ་མཁའ་འདོད་པ་དེ་ནི། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་

སངས་རྒྱས་ཀྱི་གནས་དང་། གནས་མ་ཡིན་པ་མཁྱེན་པའི་འཐའ་འདོད་དོ།། བྱང་ཆུབ་སེམས་དཔའ་དེ་བཞིན་གཤེགས་པའི་གནས་དང་། གནས་མ་ཡིན་མཁྱེན་པའི་སྟོབས་
བསམ་གྱིས་མི་ཁྱབ་པ་དེ་ཐོས་ནས་མངོན་པར་དང་། ཡིད་ཆེས་རབ་ཏུ་རྟོགས་སོམ་ཉིད་མེད། ཐེ་ཙོམ་མི་ཟ། རྒྱ་ཆེན་དགའ་མགུ་སྟེ། རངས་སྙེད་ནས། ངོ་མཚར
དང་རྨད་དུ་ཤེས་བསྐྱེད་དོ།། བཅོམ་ལྡན་འདས་ཀྱིས་དེ་སྐད་ཅེས་བཀའ་སྩལ་ཏེ། བདེ་བར་གཤེགས་པས་དེ་སྐད་གསུངས་ནས། སྟོན་པ་ཡང་འདི་སྐད་གསུངས་ངོ་། ཇི་
ལྟར་ཕྱོགས་བཅུ་ནམ་མཁའ་ཚད་མེད་མཐའ་ཡས་པ། དེ་བཞིན་རྒྱལ་བའི་གནས་དང་གནས་མིན་མཁྱེན་མཐའ་ཡས། འགྲོ་བའི་གནས་དང་གནས་མིན་དེ་བཞིན་རབ་མཁྱེན་
ནས། སྟོན་པ་ཆོས་མཆོག་རྒྱ་ཆེན་ཡང་དག་རབ་ཏུ་བསྟན། མི་གང་ཐར་པ་བདག་གི་ལམ་གྱི་སྨོད་འགྱུར་བ། སྟོན་པས་དེ་དག་མཁྱེན་ནས་ཆོས་ཀྱང་འཆད། སེམས་ཅན་གང་
དག་སྣོད་དུ་གྱུར་པ་མ་ཡིན་པ། གནས་དང་གནས་སྨིན་རིགས་ནས་དེ་དག་བཏང་སྙོམས་འཇོག །ནམ་མཁའ་འདི་གཡོས་ས་ལ་འབྲས་བུ་བྱུང་ཡང་ནི། བདེ་བར་གཤེགས་
པའི་གནས་དང་གནས་མིན་གཞན་མ་འགྱུར། འཇིག་རྟེན་པ་ལས་འཇིག་རྟེན་འདས་པ་སྟོབས་བཅུ་ལྡན། ཡོན་ཏན་མཆོག་འཆད་རྣམས་ཀྱི་ཡེ་ཤེས་བསམ་མི་ཁྱབ། ཤ་རིའི་
བུ་དེ་བཞིན་གཤེགས་པ་རྣམས་ཀྱིས་དེ་བཞིན་གཤེགས་པའི་སྟོབས་དང་པོ་ཏེ། སྟོབས་དེ་དང་ལྡན་པས་དེ་བཞིན་གཤེགས་པ་དགྲ་བཅོམ་པའི་སངས་རྒྱས་འཁོར་གྱི་ནང་དུ་སོང་

༄༅། །གེའི་སྒྲ་ཡང་དག་པར་སྒྲོག་དང་། ཁྱུ་མཆོག་གི་གནས་སུ་ཞལ་གྱི་འཆེ་ཞིང་། ཚངས་པ་འམ། བརྒྱ་བྱིན་སོན་སུས་ཀྱང་
འཇིག་རྟེན་དུ་ཆོས་དང་མཐུན་བར་མ་སྐོར་བའི་ཆོས་ཀྱི་འཁོར་ལོ་རབ་ཏུ་བསྐོར་བའི་བར་དུའོ། དེ་ལ་དེ་བཞིན་གཤེགས་པའི་ལམ་རྣམ་པར་སྨིན་པ་མཁྱེན་པའི་སྟོབས་གང་
ཞེ་ན། འདི་ལ་ཤ་རིའི་བུ་དེ་བཞིན་གཤེགས་པ་ལ། བླ་ན་མེད་པའི་དེ་བཞིན་གཤེགས་པའི་ཡེ་ཤེས་ཀྱིས་སྟོབས་ཀྱིས། འདས་པ་དང་མ་འོངས་པ་དང་། ད་ལྟར་བྱུང་བའི་
ལས་ལེན་པ་རྣམས་ཀྱི་རྣམ་པར་སྨིན་པ་གནས་པ་དང་། རྒྱུ་ཡང་དག་པ་ཇི་ལྟ་བ་བཞིན་ཏུ་མཁྱེན་ཏོ། །ཇི་ལྟར་རབ་ཏུ་མཁྱོན་ཅེས་ན། འདི་ལ་ཤ་རིའི་བུ་དེ་བཞིན་གཤེགས་
པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱིས་གང་འདས་པའི་དགེ་བའི་རྒྱུ་ལས་བྱུང་བ། མི་དགེ་བ་དང་བྲལ་བ། མ་འོངས་པའི་དུས་ན་དགེ་བའི་རྒྱུ་འབྱིན་
པ་དེ་ཡང་དེ་བཞིན་གཤེགས་པར་རབ་ཏུ་མཁྱེན་ཏོ། །ལས་ལེན་པ་གང་མི་དགེ་བའི་རྒྱུ་ལས་བྱུང་བ། དགེ་བ་དང་བྲལ་བར་མ་འོངས་པའི་དུས་ན་མི་དགེ་བའི་འབྱིན་པ་དེ་ཡང་དེ་
བཞིན་གཤེགས་པས་རབ་ཏུ་མཁྱེན་ཏོ། །ལས་ལེན་པ་གང་མ་འོངས་པའི་དུས་ན་དམན་བ་ལ་སྟན་པར་གྱུར་པ། དེ་ཡང་དེ་བཞིན་གཤེགས་པས་རབ་ཏུ་མཁྱེན་ཏོ། །ལས་དེ་
ལེན་པ་གང་ད་ལྟར་གྱི་དུས་ན། ཁྱབ་པར་སྟེན་པར་འགྱུར་བ་དེ་ཡང་། དེ་བཞིན་གཤེགས་པས་རབ་ཏུ་མཁྱེན་ཏོ། །ལས་ལེན་བ་གང་ད་ལྟར་གྱིས་དུས་ན་ཁྱད་པར་དུ་སྟེན་པ་ལ་མ་

འོངས་པའི་དུས་ན་ཁྱེད་པར་དུ་རྟེན་པ་ལ་མ་འོངས་དུས་ན་ཁྱད་བར་དུ་སྟེན་པ་ལ་མ་འོངས་པའི་དུས་ན་དམ་པ་སྟན་པར་འགྱུར་བ་དེ་ཡང་དེ་བཞིན་གཤེགས་པས་རབ་ཏུ་མཁྱེན་ཏོ། །
ལས་ལེན་པ་གང་ད་ལྟར་གྱིས་དུས་ན་ད་མིན་པ་ལ་སྟེན་ལ། མ་ལོངས་པའི་དུས་ན་ཁྱད་པར་དུ་བསྟན་པར་འགྱུར་བ་དེ་ཡང་དེ་བཞིན་གཤེགས་པས་རབ་ཏུ་མཁྱེན་ཏོ། །ལས་ལེན་པ་
གང་དག་ད་ལྟ་གྱི་དུས་ན་ཡང་དམན་པ་ལ་སྟེན་པ་ལ་མ་འོངས་པའི་དུས་ན་ཡང་དམན་པ་ལ་སྟེན་པར་འགྱུར་བ་དེ་ཡང་དེ་བཞིན་གཤེགས་པས་རབ་ཏུ་མཁྱེན་ཏོ། །ལས་ལེན་
བ་གང་ད་ལྟར་གྱི་དུས་ན་ཡང་ཁྱེད་པར་དུ་སྟན་པ། མ་འོང་པའི་དུས་ན་ཡང་ཁྱད་པར་དུ་སྟེན་པར་གྱུར་བ་དེ་ཡང་དེ་བཞིན་གཤེགས་པས་རབ་ཏུ་མཁྱེན་ཏོ།། ལས་ལེན་པ་
གང་དག་འདས་པའི་དུས་ན་སྦྱོར་བ་ལ་དམེན་ལ། མ་འོངས་པའི་དུས་ན་སྦྱོར་བ་རྒྱ་ཆེན་པོར་འགྱུར་བ་དེ་ཡང་དེ་བཞིན་གཤེགས་པས་རབ་ཏུ་མཁྱེན་ཏོ། །ལས་ལེན་པ་
གང་བརྩོན་འགྲུས་ཆུང་ལ་ཁྱད་པར་ཆེན་པོར་འགྱུར་བ་དེ་བཞིན་གཤེགས་པས་རབ་ཏུ་མཁྱེན་ཏོ། །ལས་ལེན་པ་གང་རྩོམ་པ་ཆེ་ལ་ཁྱད་པར་ཆུང་ངུར་འགྱུར་བ་དེ་ཡང་དེ་
དེ་བཞིན་གཤེགས་པས་རབ་ཏུ་མཁྱེན་ཏོ། །ལས་ལེན་པ་གང་ཉན་ཐོས་སུ་འགྱུར་བའི་རྒྱུ་འབྱིན་པ་དེ་ཡང་དེ་བཞིན་གཤེགས་པས་རབ་ཏུ་མཁྱེན་ཏོ། །ལས་ལེན་པ་གང་རང་
སངས་རྒྱས་ཀྱི་རྒྱུ་འབྱིན་པ་དེ་ཡང་དེ་བཞིན་གཤེགས་པས་རབ་ཏུ་མཁྱེན་ཏོ། །ལས་ལེན་པ་གང་སངས་རྒྱསུ་འགྱུར་བའི་རྒྱུ་འབྱིན་པ་དེ་ཡང་དེ་བཞིན་གཤེགས་པས་རབ་

༄༅། །ཏུ་མཁྱེན་ཏོ། །ལས་ལེན་པ་ད་ལྟར་སྡུག་བསྔལ་ལ་མ་འོངས་པའི་དུས་ན་རྣམ་པར་སྨིན་པ་བདེ་བ་དེ་ཡང་དེ་བཞིན་
གཤེགས་པས་རབ་ཏུ་མཁྱེན་ཏོ། །ལས་ལེན་པ་གང་དེ་ལྟར་བདེ་ལ། མ་འོངས་པ་ལ་རྣམ་པར་སྨིན་པའི་སྡུག་བསྔལ་བ་དེ་ཡང་དེ་བཞིན་གཤེགས་པས་རབ་ཏུ་
མཁྱེན་ཏོ། །ལས་ལེན་པ་གང་ད་ལྟར་སྡུག་བསྔལ་བ་ལ། མ་འོངས་པ་ན་རྣམ་པར་སྨིན་པ་སྡུག་བསྔལ་བ་དེ་བཞིན་གཤེགས་པ་ས་རབ་ཏུ་མཁྱེན་ཏོ། །ལས་ལེན་པ་གང་
དེ་ལྟར་ཡང་བདེ་ལ། མ་འོངས་པ་ན་ཡང་རྣམ་པར་སྨིན་པ་བདེ་བ་དེ་ཡང་དེ་བཞིན་གཤེགས་པས་རབ་ཏུ་མཁྱེན་ཏོ། །འདི་ལྟར་ཤ་རིའི་བུ་འདས་པ་དང་། མ་འོང་པ་དང་། ད་ལྟར་
གྱི་དུས་ན་སེམས་ཅན་ཐམས་ཅད་ཀྱིས་ལས་གང་དང་། རྒྱུ་གང་དང་། རྣམ་པར་སྨིན་པའི་དེ་བཞིན་དང་། གཞན་མ་ཡིན་པ་དང་། གཞན་མ་ཡིན་པར་བསྟེན་པར་དེ་བཞིན་
གཤེགས་པས་རབ་ཏུ་མཁྱེན་ཏོ།། མཁྱེན་ནས་ཀྱང་དེ་བཞིན་གཤེགས་པས་ཆོས་སྟོན་ཏོ། །དེ་ལྟར་ན་ཤ་རིའི་བུ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་
པའི་སངས་རྒྱས་ཀྱིས་འདས་པ་དང༌། མ་འོངས་པ་དང་། ད་ལྟར་གྱིས་ལས་ལེན་པའི་རྒྱུ་གང་ཡིན་པ་དང་། གནས་གང་ཡིན་པ་དང་རྣམ་པར་སྨིན་པ་མཁྱེན་པ་གང་
ཡིན་པ་དེ་ནི་མཐའ་ཡས་མུ་མེདདོ། འདི་ལྟ་སྟེ་དཔེར་ན་ཤ་རིའི་བུ་ནམ་མཁའ་མཐའ་ཡས་མུ་མེད་པ་དེ་བཞིན་དུ། ཤ་རིའི་བུ་དེ་བཞིན་གཤེགས་པའི་ལས་ཀྱི་རྣམ་

པར་སྨིན་པའི་སྟོབས་དེ་ཡང་མཐའ་ཡས་སུ་མེད་དོ། ཤ་རའི་བྱུ་གང་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱིས་ལས་ཀྱི་རྣམ་
པར་སྨིན་པ་མཁྱེན་པའི་སྟོབས་མཐའ་འདོད་པ་དེ་ནི་ནམ་མཁའ་འདོད་དོ།། བྱང་ཆུབ་སེམས་དཔས་དེ་བཞིན་གཤེགས་པའི་ལས་ཀྱི་རྣམ་པར་སྨིན་པ་མཁྱེན་པའི་
སྟོབས་བསམ་གྱིས་མི་ཁྱབ་པ་དེ་ཐོས་ནས་མངོན་པར་དད། ཡིད་ཆེས། རབ་ཏུ་རྟོག། སོམ་ཉི་མེད། ཐེ་ཚོམ་མི་ཟ། རྒྱ་ཆེན་དགའ་མག་སྟེ་རངས་པ་རྙེད་ནས།
ནམ་མཁའ་ལྟ་བུར་བསམ་གྱི་མི་ཁྱབ་པའི་ཕྱིར་ངོ་མཚར་དང་། སླད་དུ་འདུ་ཤེས་བསྐྱེད་དོ།། འདི་ལ་ཆོས་ཉིད་ནི་འདི་ཡིན་ཏེ། དེ་ལ་འདི་སྐད་ཅེས་བྱའོ། །དེ་བཞིན་གཤེགས་
པས་རྒྱུ་དང་སྨི་ལ་མཁས། སྦྱིན་པ་རྣམས་ལས་རྣམས་ཀུན་གྱི་བསྒྲུབ་པ་མཁྱེན། དུས་གསུམ་ལ་ནི་རྒྱལ་བུ་ཆུགས་པ་མེད། སེམས་ཅན་ཀུན་གྱི་སྤྱོད་པ་རབ་ཏུ་མཁྱེན།
འགྲོ་བ་ལྔའི་སེམས་ཅན་ཐམས་ཅད་ཀྱི། བདེ་དང་སྡུག་བསྔལ་བསྒྱུར་ནི་གང་འགྱུར་དང་། འཇུག་པ་གང་དག་སྡུག་བསྔལ་རྒྱུར་འགྱུར་བ། དེ་དག་དེ་བཞིན་གཤེགས་
པས་རབ་ཏུ་མཁྱེན། དཀར་གནགས་ལས་རྣམས་ཀྱི་ནི་རྣམ་སྨིན་དང་། རྣམ་སྨིན་ཇི་ལྟར་འགྱུར་བ་ཡང་། དེ་དག་དེ་བཞིན་གཤེགས་པས་མཁྱེན་ཏེ། ཕྱག་གི་འཐིལ་
ན་ཡིད་བཞིན་ནོར་བུ་བཞིན། ལས་གང་རྣམ་སྨིན་ཆུང་ངུའི་རྒྱུ་དག་ལ། འབྲས་བུ་དག་ནི་ཚད་མེད་འབྱིན་པ་དང་། ཚད་མེད་གང་དག་ཆུང་ངུའི་རྒྱུར་འགྱུར་བ། དེ་དག་དེ་

༄༅། །བཞིན་གཤེགས་པས་རབ་ཏུ་མཁྱེན། ཉན་ཐོས་ཉིད་དུ་འབྲས་བུ་སྨིན་འགྱུར་པ། རང་རྒྱལ་བྱང་ཆུབ་གྱུར་ནི་གང་
གྱུར་དང་། བླ་ན་མད་ཡེ་ཤེས་སྟོབས་ནི་སྨིན་འགྱུར་བ། དེ་དག་མ་ལུས་བདེ་གཤེགས་རབ་ཏུ་མཁྱེན། ལས་ཀྱི་རྒྱུ་གང་སྡུག་བསྔལ་སྨིན་བྱེད་པ། དེ་ཡང་བདེ་བའི་
འབྲས་བུ་སྨིན་བྱེད་ཀྱང་། ལས་ཀྱི་རྒྱུ་གང་བ་དེ་བ་སྨིན་བྱེད་པ། སྡུག་བསྔལ་འབྲུལ་བུ་བྱ་བ་ཐམས་ཅད་མཁྱེན། སྡུག་བསྔལ་རྒྱུ་ནི་སྡུག་བསྔལ་ཉིད་
གནས་དང་། ལས་ཀྱི་རང་བཞིན་མ་ཡིན་པ། རྒྱུ་ལྡན་བདེ་བར་གཤེགས་པས་རབ་ཏུ་མཁྱེན། འགྲོ་བ་ལྔའི་སེམས་ཅན་ཐམས་ཅད་ཀྱི་ས། དུས་གསུམ་
སྡུག་བསྔལ་བགྲོ་བ་གང་འཇུག་པ། ཉམས་མེད་དེ་ཉིད་དེ་བཞིན་གཞན་མིན་པས། སངས་རྒྱས་མཁྱེན་པས་རྒྱལ་བ་རབ་ཏུ་མཁྱེན། ཤ་རིའི་བུ་དེ་བཞིན་
གཤེགས་པ་རྣམས་ཀྱི། དེ་བཞིན་གཤེགས་པའི་སྟོབས་གཉིས་པ་སྟེ། སྟོབས་དེ་དང་ལྡན་པ་འཁོར་གྱི་ནང་དུ་སེང་གེའི་སྒྲ་ཡང་དག་པར་སྒྲོག་ཅིང་།
དགེ་སྦྱོང་ངམ། བྲམ་ཟེ་འམ། ལྷ་འམ། བདུད་འམ། ཚངས་པ་གང་གིས་ཀྱང་། འཇིག་རྟེན་འདིར་ཆོས་དང་མཐུན་པ་བསྐོར་བ། ཚངས་པའི་འཁོར་

མོས་པ་དུ་མ་དང་། སྨོས་པ་སྣ་ཚོགས་མཁྱེན་པའི་སྟོབས་ཀྱིས་སེམས་ཅན་གཞན་རྣམས་དང་། གང་ཟག་གཞན་དག་གི་མོས་པ་དུ་མ་དང་། མོས་པ་སྣ་ཚོགས་
རྣམས་ཡང་དག་པ་ཇི་ལྟ་བ་བཞིན་དུ་རབ་ཏུ་མཁྱེན་ཏོ། །སྐྱེས་བུ་གང་ཟག་གང་འདོད་ཆགས་ལ་གནས་ཤིང་། ཞེ་སྡང་ལ་མོས་པ་འང་རྒྱས་པར་བྱ་སྟེ། །
གཉི་མུག་ལ་གནས་ཤིང་ཞེ་སྡང་ལ་མོས་པ་དེ་དག་ཀྱང་། དེ་བཞིན་གཤེགས་པས་རབ་ཏུ་མཁྱེན་ཏོ། །གང་ཟག་གང་མི་དག་པ་ལ་གནས་ཤིང་། མི་དག་
མི་དག་པ་ལ་མོས་པ་དེ་དག་ཀྱང་། དེ་བཞིན་གཤེགས་པས་རབ་ཏུ་མཁྱེན་ཏོ། །གང་ཟག་གང་དག་པ་ལ་གནས་ཤིང་། དགེ་བ་ལ་མོས་པ་དེ་དག་ཀྱང་།
དེ་བཞིན་གཤེགས་པས་ཡང་དག་པ་ཇི་ལྟ་བ་བཞིན་དུ་རབ་ཏུ་མཁྱེན་ཏོ། །གང་ཟག་གང་སྦྱོར་བ་དམན་ཞིང་། རྒྱ་ཆེན་པོ་ལ་མོས་པ་དེ་དག་ཀྱང་། དེ་བཞིན་གཤེགས་
པས་ཡང་དག་པ་ཅི་ལྟ་བ་བཞིན་ཏུ་རབ་ཏུ་མཁྱེན་ཏོ། །གང་ཟག་གང་སྦྱོར་བ་བ་རྒྱ་ཆེ་ཞིང་དམན་པ་ལ་མོས་པ་དེ་དག་ཀྱང་། དེ་བཞིན་གཤེགས་པས་ཡང་དག་པ་ཇི་ལྟ་
བ་བཞིན་དུ་རབ་ཏུ་མཁྱེན་ཏོ། །གང་ཟག་གང་སྦྱོར་བ་དམན་ཞིང་ཁྱབ་པར་གནས་པར་འགྱུར་བ་དེ་དག་ཀྱང་། དེ་བཞིན་གཤེགས་པས་ཡང་དག་པ་ཇི་ལྟ་བ་བཞིན་
དུ་རབ་དུ་མཁྱེན་ཏོ། །མོས་པ་གང་གིས་ཁྱད་པར་ལ་སྦྱོར་བ་ལ་དམན་པ་ལ་གནས་པར་འགྱུར་བ་དེ་དག་ཀྱང་། དེ་བཞིན་གཤེགས་པས་ཡང་དག་པར་ཇི་ལྟར་བ་བཞིན་

༄༅། །དུ་རབ་ཏུ་མཁྱེན་ཏོ། །མོས་པས་གང་གིས་ལོག་པ་ཉིད་དུ་ངེས་པའི་ཁམས་ཐོབ་པར་འགྱུར་བ་དེ་དག་ཀྱང་།
དེ་བཞིན་གཤེགས་པས་ཡང་དག་པ་ཇི་ལྟ་བ་བཞིན་དུ་རབ་ཏུ་མཁྱེན་ཏོ། །མོས་པ་གང་གི་ཡང་དག་པ་ཉིད་དུ་ངེས་པའི་ཁམས་འཐོབ་པ་དེ་དག་ཀྱང་། དེ་བཞིན་གཤེགས་
པས་ཡང་དག་པར་ཇི་ལྟ་བ་བཞིན་དུ་རབ་ཏུ་མཁྱེན་ཏེ། མོས་པ་གང་གིས་ཡང་དག་པ་ཉིད་དུ་ངེས་པའི་གྲོལ་བ་ཐོབ་པར་འགྱུར་བ་དེ་དག་ཀྱང་། དེ་བཞིན་གཤེགས་
པས་ཡང་དག་པ་ཇི་ལྟ་བ་བཞིན་དུ་རབ་ཏུ་མཁྱེན་ཏོ། །མོས་པ་གང་གིས་འདོད་པའི་ཁམས་སུ་འགྲོ་བར་འགྱུར་བ་དེ་དག་ཀྱང་། དེ་བཞིན་གཤེགས་པས་ཡང་དག་པ་ཇི་ལྟ་བ་
བཞིན་དུ་རབ་ཏུ་མཁྱེན་ཏོ། །མོས་པ་གང་གི་གཟུགས་ཀྱི་ཁམས་སུ་འགྲོ་བར་འགྱུར་བ་དེ་དག་ཀྱང་། དེ་བཞིན་གཤེགས་པས་ཡང་དག་པར་ཇི་ལྟ་བ་བཞིན་དུ་རབ་ཏུ་མཁྱེན་
ཏོ། །མོས་པ་གང་གི་གཟུགས་མེད་པའི་ཁམས་སུ་འགྲོ་བར་འགྱུར་བ་དེ་དག་ཀྱང་། དེ་བཞིན་གཤེགས་པས་ཡང་དག་པ་ཇི་ལྟ་བ་བཞིན་དུ་རབ་ཏུ་མཁྱེན་ཏོ། །མོས་པ་གང་
གི་ཁམས་གསུམ་དུ་འགྲོ་བར་འགྱུར་བ་དེ་དག་ཀྱང་། དེ་བཞིན་གཤེགས་པས་ཡང་དག་པ་ཇི་ལྟ་བ་བཞིན་དུ་རབ་ཏུ་མཁྱེན་ཏོ། །མོས་པ་གང་གིས་དམན་པ་ལ་སྟེན་ཅིང་། དམེན་
པ་ཉིད་གནོན་པ་དང་། ཁྱད་པར་ལ་སྟེན་ཅིང་ཁྱབ་པར་གནོན་པ་དེ་དག་ཀྱང་། དེ་བཞིན་གཤེགས་པས་ཡང་དག་པ་ཇི་ལྟ་བ་བཞིན་དུ་རབ་ཏུ་མཁྱེན་ཏོ། །མོས་པ་གང་གིས་ཁྱད་པར་

དུ་སོང་ནས་དམན་པ་ལ་གནས་པར་འགྱུར་བ་དེ་དག་ཀྱང་། དེ་བཞིན་གཤེགས་པས་ཡང་དག་པ་ཇི་ལྟ་བ་བཞིན་དུ་རབ་ཏུ་མཁྱེན་ཏོ། །མོས་པ་གང་གི་སྐྱེ་བ་ཐ་དད་པ་དང་། ཁ་དོག་ཐ་དད་པར་པ་ཡོངས་
སུ་ལོངས་སྤྱོད་པ་ཐ་དང་པ་རབ་ཏུ་འཛིན་པར་འགྱུར་བ་དེ་དག་ཀྱང་། དེ་བཞིན་གཤེགས་པས་ཡང་དག་པ་ཇི་ལྟ་བ་བཞིན་དུ་རབ་ཏུ་མཁྱེན་ཏོ། །མོས་བ་གང་གིས་རྩེ་མོ་
ལས་ཉམས་པས་འགྱུར་བ་དེ་དག་ཀྱང་། དེ་བཞིན་གཤེགས་པས་ཡང་དག་པ་ཇི་ལྟ་བ་བཞིན་དུ་རབ་ཏུ་མཁྱེན་ཏོ། །མོས་པ་གང་གིས་རྣམ་པར་གྲོལ་བ་ཐོབ་པར་
འགྱུར་བ་དེ་དག་ཀྱང་། དེ་བཞིན་གཤེགས་པས་ཡང་དག་པ་ཇི་ལྟ་བ་བཞིན་དུ་རབ་ཏུ་མཁྱེན་ཏོ།། མཁྱེན་ནས་ཀྱང་དེ་བཞིན་དུ་ཆོས་སྟོན་ཏོ། །དེ་ལྟར་ཤ་རའི་བུ་དེ་བཞིན་
གཤེགས་པའི་མོས་པ་སྣ་ཚོགས་མཁྱེན་པའི་སྟོབས་གང་ཡིན་པ་དེ་ནི་མཐའ་ཡས་མུ་མེད་དེ། ནམ་མཁའ་དང་མཚུངས་ཤིང་མཉམ་མོ། །བྱང་ཆུབ་སེམས་དཔའ་དེ་བཞིན་
གཤེགས་པའི་ཆོས་མོས་པ་སྣ་ཚོགས་མཁྱེན་པའི་སྟོབས་དེ་ཐོབས་ནས་མངོན་པར་དད། ཡིད་ཆེས་རབ་ཏུ་རྟོག། སོམ་ཉིད་མེད། ཐེ་ཚོམ་མི་ཟ། རྒྱ་ཆེར་དགའ་མགུ་
སྟེ། རངས་པ་རྙེད་ནས་ནམ་མཁའ་ལྟ་བུར་བསམ་གྱིས་མི་ཁྱབ་པའི་ཕྱིར་ངོ་མཚར་དང་རྨད་དུ་འདུ་ཤེས་བསྐྱེད་དོ། །དེ་ནས་བཅོམ་ལྡན་འདས་ཀྱིས་འདི་ཉིད་རྒྱ་ཆེན་བསྟན་པའི་ཕྱིར། །
དེའི་ཚེ་ཚིགས་སུ་བཅད་པ་འདི་དག་གསུངས་སོ། འཇིག་རྟེན་འདི་སྨོས་པ་སྣཚོགས་དང་། དེ་བཞིན་བློ་གྲོས་ཚད་མེད་པ། དེ་དག་གིས་ནི་མས་བའི་སེམས། ཐམས་ཅད་

༄༅། །འདྲེན་པས་རབ་ཏུ་མཁྱེན། གང་དག་འདོད་ཆགས་མོས་པ་ལ། ཞེ་སྡང་ལ་ནི་གནས་འགྱུར་དང་། ཞེ་སྡང་ག་ནས་
ཤིང་གཏི་མུག་ལ། གང་དག་མོས་པ་རབ་ཏུ་མཁྱེན། གཏི་མུག་གནས་ཤིང་འདོད་ཆགས་ཀྱི། སེམས་རྒྱུད་བསམ་གྱིས་མི་ཁྱབ་པ། པར་བར་དུ་འཇུག་པ་དང། དེ་དག་འདྲེན་པས་རབ་ཏུ་མཁྱེན།
གང་དག་སྦྱོར་བ་སྨན་འགྱུར་ལ། རྒྱ་ཆེན་ལ་ནི་མོས་པ་དང་། སྦྱོར་བ་དམ་པ་དེ་དག་གི། དམེན་པར་འགྱུར་བ་འདྲེན་པས་མཁྱེན། ལོག་པའི་རྗེས་སུ་སོང་
བ་དང་། འགྲོ་བ་མེད་པར་འབྱུང་བ་དང་། ཁམས་གསུམ་ལས་ནི་རྣམ་གྲོལ་བའི། མོས་པ་དག་ཀྱང་རབ་ཏུ་མཁྱེན། སྐྱེ་དང་ཁ་དོག་ཐ་དད་དང་། ཉེ་བར་སྤྱོད་པའི་
ཁྱབ་བར་དང་། གང་དག་སྤྱི་བོ་ལས་ཉམས་པ། རྐང་གཉིས་གཙོ་བོས་རབ་ཏུ་མཁྱེན། མོས་པ་སྣ་ཚོགས་རབ་མཁྱེན་ནས། འདྲེན་པ་སྣ་ཚོགས་སྟོན་པར་མཛད། སངས་
རྒྱས་ཀྱི་ནི་སྟོབས་གསུམ་ལ། རྒྱལ་བའི་ཐུགས་སྲས་རབ་ཏུ་མོས། ཤ་རིའི་བུ་འདི་ནི་དེ་བཞིན་གཤེགས་པ་རྣམས་ཀྱི། དེ་བཞིན་གཤེགས་པའི་སྟོབས་གསུམ་སྟེ། དེ་
བཞིན་གཤེགས་པའི་སྟོབས་དེ་དང་ལྡན་པས། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཁྱུང་མཆོག་གི་གནསསུ་ཞལ་གྱིས་འཆེ་ཞིང་འཁོར་གྱི་
ནང་དུ་སོང་གེའི་སྒྲ་ཡང་དག་པར་སྒྲོག་སྟེ། དགེ་སྦྱོང་ངམ། བྲམ་ཟེ་འམ། ལྷ་འམ། བདུད་དམ། ཚངས་པ་སུས་ཀྱང་འཇིག་རྟེན་དུ་ཆོས་དང་མཐུན་པར་མ་བསྐོར་བ་ཚངས་པའི་

འཁོར་ལོ་རབ་ཏུ་བསྐོར་རོ། །གཞན་ཡང་ཤ་རིའི་བུ་དེ་བཞིན་གཤེགས་པའི་ཁམས་དུ་མ་དང་། ཁམས་སྣ་ཚོགས་མཁྱེན་པའི་སྟོབས་ཀྱི། འཇིག་རྟེན་རྣམས་ཡང་དག་པ་ཇི་ལྟ་བ་
བཞིན་རབ་ཏུ་མཁྱེན་ཏོ།། ཁམས་གང་གིས་འཇིག་རྟེན་བསོད་ནམས་ཀྱི་འདུ་བྱེད་གསོགས་པ་དེ་ཡང་། དེ་བཞིན་གཤེགས་པས་ཡང་དག་པ་ཇི་ལྟ་བ་བཞིན་དུ་རབ་ཏུ་མཁྱེན་ཏོ། །
ཁམས་གང་གིས་བསོད་ནམས་མ་ཡིན་པའི་འདུ་བྱེད་རྩོགས་པ་དེ་ཡང་། དེ་བཞིན་གཤེགས་པས་ཡང་དག་པ་ཇི་ལྟ་བ་བཞིན་རབ་ཏུ་མཁྱེན་ཏོ།། ཁམས་གང་གིས་མི་གཡོ་
བའི་འདུ་བྱེད་རྩོགས་པ་དེ་ཡང་དེ་བཞིན་གཤེགས་པས་རབ་ཏུ་མཁྱེན་ཏོ། །ཁམས་གང་གིས་འབྱུང་བའི་ཁམས་སུ་འཇོག་པར་འགྱུར་བ་དེ་ཡང་། དེ་བཞིན་གཤེགས་པས་རབ་
ཏུ་མཁྱེན་ཏོ། །གཞན་ཡང་ཤ་རིའི་བུ་དེ་བཞིན་གཤེགས་པས་མིག་གི་ཁམས་དང་། གཟུགས་ཀྱི་ཁམས་དང་། མིག་གི་རྣམ་པར་ཤེས་པའི་ཁམས་ཀྱང་རབ་ཏུ་མཁྱེན་ཏོ། །
ཇི་ལྟར་རབ་ཏུ་མཁྱེན་ཅེས་ན། ནང་སྟོང་པ་ཉིད་དང་། ཕྱི་སྟོང་ལ་ཉིད་དང་། ཕྱི་ནང་སྟོང་པ་ཉིད་དུ་རབ་ཏུ་མཁྱེན་ཏོ། །ཡིད་ཀྱི་ཁམས་དང་། ཆོས་ཀྱི་ཁམས་དང།
ཡིད་ཀྱི་རྣམ་པར་ཤེས་པའི་ཁམས་ཀྱི་བར་དུ་ཡང་རབ་ཏུ་མཁྱེན་ཏོ། །ཇི་ལྟར་རབ་ཏུ་མཁྱེན་ཅེ་ན། ནང་སྟོང་པ་ཉིད་དང་། ཕྱི་སྟོང་པ་ཉིད་དང་། ཕྱི་ནང་སྟོང་པ་
ཉིད་རབ་ཏུ་མཁྱེན་ཏོ། །སའི་ཁམས་དང་། ཆུའི་ཁམས་དང་། མེའི་ཁམས་དང༌། རླུང་གི་ཁམས་རབ་ཏུ་མཁྱེན་ཏོ། །ཇི་ལྟར་རབ་ཏུ་མཁྱེན་ཅེ་ན། ནམ་མཁའི་

མཁྱེན་པའི་སྟོབས་མཐའ་ཡས་མུ་མེད་དེ། ནམ་མཁའ་དང་མཚུང་ཤིང་མཉམ་མོ། བྱང་ཆུབ་སེམས་དཔས་དེ་བཞིན་གཤེགས་པའི་ཁམས་དུ་མ་དང་། ཁམས་སྣ་།
ཚོགས་མཁྱེན་པའི་སྟོབས་ལ་མངོན་པར་དད་ཡིད་ཅེས། རབ་ཏུ་རྟོག། སོམ་ཉིད་མེད། ཐེ་ཚོམ་མི་ཟེ། རྒྱ་ཆེར་དགའ་མགུ་སྟེ། རངས་པ་རྙེད་ནས། ནམཁའ་
ལྟ་བུར་བསམས་གྱིས་མི་ཁྱབ་པའི་ཕྱིར་ངོ་མཚར་དང་། རྨད་དུ་འདུ་ཤེས་བསྐྱེད་དོ། །འདི་ལ་ཆོས་ཉིད་ནི་འདི་ཡིན་ཏེ། དེ་ལ་འདི་སྐད་ཅེས་བྱའོ།། འཇིག་རྟེན།
ཀུན་ན་སེམས་ཅན་གང་། སྣ་ཚོགས་ཁམས་ལ་གནས་པ་དག །ཁམས་གང་འཇུག་པ་ཅི་འདྲ་བ། སངས་རྒྱས་ཀྱི་ནི་རབ་ཏུ་མཁྱེན། བསོད་ནམས་བསོད་ནམས་
མིན་མིག་གཡོ། །འབྱུང་བ་འགྱུར་བ་འང་དེ་བཞིན་ཏེ། ཁམས་རྣམས་གང་ལ་གནས་ནས་སུ། མྱ་ངན་ལས་འདས་ཞི་ལ་རེག །མིག་གིས་ཁམས་དང་གཟུགས་ཀྱི་
ཁམས། མིག་གི་རྣམ་པར་ཤེས་ཉིད་དང་། རྣ་བ་སྣ་དང་ལྕེ་དང་ལུས། ཡིད་ཀྱི་ཁམས་ཀྱང་རབ་ཏུ་མཁྱེན། ཆོས་གྱི་ཁམས་དང་ཡིད་ཀྱི་ནི། རྣམ་པར་ཤེས་པ་ཉིད་ཀྱང་
མཁྱེན། ནང་གི་ཁམས་ནི་སྟོང་པ་དང༌། ཕྱི་རོལ་དག་ཀྱང་སྟོང་བར་མ་ཁྱེན། ས་དང་ཆུ་དང་མེ་དག་དང༌། རླུང་གི་ཁམས་ན་དེ་བཞིན་ཏེ། ཁམས་རྣམ་བཞི་པོ་དེ་དག་ནི། །
ནམ་མཁའ་མཚུངས་པར་རབ་ཏུ་མཁྱེན། འདོད་པའི་ཁམས་དང་གཟུགས་ཀྱི་ཁམས། གཟུགས་མེད་པའི་ཁམས་ཉིད་ཀྱང་། ཀུན་ཏུ་རྟོག་ལས་བྱུང་བར་ནི། དེ་ལྟར་

མཁྱེན་པའི་སྟོབས་མཐའ་ཡས་མུ་མེད་དེ། ནམ་མཁའ་དང་མཚུང་ཤིང་མཉམ་མོ། བྱང་ཆུབ་སེམས་དགས་དེ་བཞིན་གཤེགས་པའི་ཁམས་དུ་མ་དང་། ཁམས་སྣ་།
ཚོགས་མཁྱེན་པའི་སྟོབས་ལ་མངོན་པར་དད་ཡིད་ཅེས། རབ་ཏུ་རྟོག། སོམ་ཉིད་མེད། ཐེ་ཚོམ་མི་ཟ། རྒྱ་ཆེར་དགའ་མགུ་སྟེ། རངས་པ་རྙེད་ནས། ནམཁའ་
ལྟ་བུར་བསམས་གྱིས་མི་ཁྱབ་པའི་ཕྱིར་ངོ་མཚར་དང་། རྨད་དུ་འདུ་ཤེས་བསྐྱེད་དོ། །འདི་ལ་ཆོས་ཉིད་ནི་འདི་ཡིན་ཏེ། དེ་ལ་འདི་སྐད་ཅེས་བྱའོ།། འཇིག་རྟེན།
ཀུན་ན་སེམས་ཅན་གང་། སྣ་ཚོགས་ཁམས་ལ་གནས་པ་དག །ཁམས་གང་འཇུག་པ་ཅི་འདྲ་བ། སངས་རྒྱས་ཀྱི་ནི་རབ་ཏུ་མཁྱེན། བསོད་ནམས་བསོད་ནམས་
མིན་མི་གཡོ །འབྱུང་བ་འགྱུར་བ་འང་དེ་བཞིན་ཏེ། ཁམས་རྣམས་གང་ལ་གནས་ནས་སུ། མྱ་ངན་ལས་འདས་ཞི་ལ་རེག །མིག་གིས་ཁམས་དང་གཟུགས་ཀྱི་
ཁམས། མིག་གི་རྣམ་པར་ཤེས་ཉིད་དང་། རྣ་བ་སྣ་དང་ལྩེ་དང་ལུས། ཡིད་ཀྱི་ཁམས་ཀྱང་རབ་ཏུ་མཁྱེན། ཆོས་གྱི་ཁམས་དང་ཡིད་ཀྱི་ནི། རྣམ་པར་ཤེས་པ་ཉིད་ཀྱང་
མཁྱེན། ནང་གི་ཁམས་ནི་སྟོང་པ་དང༌། ཕྱི་རོལ་དག་ཀྱང་སྟོང་བར་མ་ཁྱེན། ས་དང་ཆུ་དང་མེ་དག་དང༌། རླུང་གི་ཁམས་ནི་དེ་བཞིན་ཏེ། ཁམས་རྣམ་བཞི་པོ་དེ་དག་ནི། །
ནམ་མཁའ་མཚུངས་པར་རབ་ཏུ་མཁྱེན། འདོད་པའི་ཁམས་དང་གཟུགས་ཀྱི་ཁམས། གཟུགས་མེད་པའི་ཁམས་ཉིད་ཀྱང་། ཀུན་ཏུ་རྟོག་ལས་བྱུང་བར་ནི། དེ་ལྟར་

༄༅། །སངས་རྒྱས་རབ་ཏུ་མཁྱེན། ཇི་ལྟར་ནམ་མཁའ་མཐའཡས་པ། དེ་བཞིན་ཁམས་རྣམས་མུ་མེད་དེ། ཐམས་ཅད་སངས་རྒྱས་རབ་
མཁྱེན་ཀྱང་། མཁྱེན་ཏེ་སྙམས་དུ་རློམས་སེམས་མེད། ཁ་ནི་སྐྱེ་བ་མ་ཡིན་ཞིང་། རྣམ་པ་ཀུན་ཏུ་འགག་མེད་དེ། ཁམས་འདི་མྱ་ངན་འདས་པར་ནི། སྐྱེས་བུ་དམ་
པས་རབ་ཏུ་མཁྱེན། ཇི་ལྟར་ན་མཁའ་མཐའ་ཡས་པ། སངས་རྒྱས་ཡོ་ཤེས་དེ་འདྲ་སྟེ། མོས་པ་སྣ་ཚོགས་རབ་སྤྲུལ་པ། ཡེ་ཤེས་དེ་ནི་རབ་ཏུ་མཁྱེན། མོས་པ་
སྣ་ཚོགས་མཁྱེན་ནས་སུ། སེམས་ཅན་བྱེ་བ་རབ་ཏུ་འདུལ། སངས་རྒྱས་སྟོབས་ནི་བཞི་པ་ལ། རྒྱ་བའི་ཐུགས་སྲས་དད་པར་བྱེད། ཤ་རིའི་བུ་དེ་བཞིན་གཤེགས་པ་
རྣམས་ཀྱི་དེ་བཞིན་གཤེགས་པའི་སྟོབས་བཞི་པ་སྟེ། སུས་ཀྱང་འཇིག་རྟེན་འདིར་ཆོས་དང་མཐུན་པ་ཞེས་བྱ་བའི་བར་དུ་རྒྱས་པར་བྱའོ།། གཞན་ཡང་ཤ་རིའི་བུ་དེ་
བཞིན་གཤེགས་པའི་དབང་པོ་དང་བརྩོན་འགྲུས་ཀྱི་རིམ་པ་མཁྱེན་པའི་སྟོབས་ཀྱིས་སེམས་ཅན་དང་། གང་ཟག་གཞན་རྣམས་དབང་པོ་དང་བརྩོན་འགྲུས་ཀྱིས་རིམ་པ་ཡང་
དག་པ་ཇི་ལྟ་བ་བཞིན་རབ་ཏུ་མཁྱེན་ཏོ། །ཇི་ལྟར་རབ་ཏུ་མཁྱེན་ཅེ་ན། དབང་པོ་བརྟུལ་བ་ཡང་རབ་ཏུ་མཁྱེན་ཏོ། །དབང་པོ་རབ་མངའ་རབ་ཏུ་མཁྱེན་ཏོ། །དབང་པོ་ཁྱད་པར་
དུ་འཕགས་པ་འདི་རབ་ཏུ་མཁེན་ཏོ། །དབང་པོ་དམན་པ་འདི་རབ་ཏུ་མཁྱེན་ཏོ། །ཡོངས་སུ་རྟོགས་པའི་དབང་ཇི་ལྟ་བས་མཐར་ཕྱིན་པའི་འདོད་ཆགས་སྐྱེ་བ་དང་། མཐར་

ཕྱིན་པའི་ཞེ་སྡང་སྐྱེ་བ་དང་། མཐར་ཕྱིན་པའི་ཏི་མུག་སྐྱེ་བ་དེ་ཡང་། དེ་བཞིན་གཤེགས་པས་ཡང་དག་པ་ཇི་ལྟ་བ་བཞིན་དུ་རབ་ཏུ་མཁྱེན་ཏོ།། ཡོངསུ་རྫོགས་པའི་དབང་པོ་ཇི་
ལྟ་བུས། འདོད་ཆགས་དང་། ཞེ་སྡང་དང་། གཏི་མུག་སྐྱེ་བ་དེ་ཡང་དེ་བཞིན་གཤེགས་པས་ཡང་དག་པ་ཇི་ལྟ་བ་བཞིན་དུ་རབ་ཏུ་མཁྱེན་ཏོ། །ཡོངས་སུ་རྟོགས་
པའི་དབང་པོ་ཇི་ལྟ་བུས། སྣྲེལ་གཞི་འདོད་ཆགས་དང་། ཞེ་སྡང་དང་། གཏི་མུག་སྐྱེ་བ་དེ་ཡང་དེ་བཞིན་གཤེགས་པས་ཡང་དག་པ་ཇི་ལྟ་བ་བཞིན་དུ་རབ་ཏུ་མཁྱེན་
ཏོ། །ཡོངསུ་རྟོགས་པའི་དབང་པོ་ཇི་ལྟ་བུས་ཚར་བཅད་ཅིང་། འདོད་ཆགས་དང་། ཞེ་སྡང་དང་། གཏི་མུག་སྐྱེ་བ་དེ་ཡང་དེ་བཞིན་གཤེགས་པས་ཡང་དག་པ་ཇི་ལྟ་བ་
བཞིན་དུ་རབ་ཏུ་མཁྱེན་ཏོ། །དབང་པོ་གང་དག་མི་དགེ་བའི་རྒྱུ་ལས་བྱུང་བ་དང་། དབང་པོ་གང་དགེ་བའི་རྒྱུ་ལས་བྱུང་བ་དང་། དབང་པོ་གང་དག་དགེ་བའི་རྒྱུ་ལས་
བྱུང་བ་དང་། དབང་པོ་གང་དག་མི་གཡོ་བའི་རྒྱུ་ལས་བྱུང་བ་དང་། དབང་པོ་གང་དག་འབྱུང་བའི་རྒྱུ་ལས་བྱུང་བ་དེ་དག་ཀྱང་། དེ་བཞིན་གཤེགས་པས་ཡང་དག་པ་ཇི་ལྟ་
བ་བཞིན་དུ་རབ་ཏུ་མཁྱེན་ཏོ། གཞན་ཡང་ཤ་རིའི་བུ་དེ་བཞིན་གཤེགས་པས་མིག་གི་དབང་པོ་ཡང་དག་པ་ཇི་ལྟ་བ་བཞིན་དུ་རབ་ཏུ་མཁྱེན་པ་ནས་གོང་མ་བཞིན་དུ་སྦྱར་ཏེ། རྣ་
བ་དང་། སྣ་དང་། ལྕེ་དང་། ལུས་དང། ཡིད་ཀྱི་དབང་པོ་ཡང་དག་པ་ཇི་ལྟ་བ་བཞིན་རབ་ཏུ་མཁྱེན་ཏེ། ཕོའི་དབང་པོ་དང་། མོའི་དབང་པོ་དང་། སྲོག་གི་དབང་པོ་དང་། བདེ་བའི་

༄༅། །དབང་པོ་དང་། སྡུག་བསྔལ་གྱི་དབང་པོ་དང་། ཡིད་མི་བདེ་བའི་དབང་པོ་དང་། ཡིད་བདེ་བའི་དབང་པོ་དང་། བཏང་
སྙོམས་ཀྱི་དབང་པོ་ཡང་དག་པ་ཇི་ལྟ་བ་བཞིན་རབ་ཏུ་མཁྱེན་ཏེ། དད་པའི་དབང་པོ་དང་། བརྩོན་འགྲུས་ཀྱི་དབང་པོ་དང་། དྲན་པའི་དབང་པོ་དང་། ཏིང་ངེ་
འཛིན་གྱི་དབང་པོ་དང་། ཤེས་རབ་ཀྱི་དབང་པོ་ཡང་དག་པ་ཇི་ལྟ་བ་བཞིན་མཁྱེན་ཏོ།། མི་ཤེས་པ་ཀུན་ཤེས་པར་བྱེད་པའི་དབང་པོ་དང་། ཀུན་ཤེས་པའི་
དབང་པོ་དང་། ཀུན་ཤེས་པ་དང་ལྡན་པའི་དབང་པོ་ཡང་། དག་པ་ཇི་ལྟ་བ་བཞིན་རབ་ཏུ་མཁྱེན་ཏོ། །དབང་པོ་གང་མི་གི་དབང་པོའི་རྒྱུ་ལས་བྱུང་ལ། །
རྣ་བའི་དབང་པོ་ལ་གནས་པར་འགྱུར་ཏེ། སྣ་ལ་མ་ཡིན། ལྕེ་ལ་མ་ཡིན། ལུས་ཀྱི་དབང་པོ་ལ་མ་ཡིན་པ་དེ་ཡང་དེ་བཞིན་གཤེགས་པས་ཡང་དག་པ་ཇི་ལྟ་བ་བཞིན་
རབ་ཏུ་མཁྱེན་ཏོ། །གང་རྣ་བའི་དབང་པོ་རྒྱུ་ལས་བྱུང་ལ། སྣའི་དབང་པོ་ལ་གནས་པར་གྱུར་པ་དང་། གང་སྣའི་དབང་པོའི་རྒྱུ་ལས་བྱུང་ལ། ལྕེའི་དབང་པོ་ལ་
གནས་པར་འགྱུར་བ་དང་། གང་ལྕེའི་དབང་པོའི་རྒྱུ་ལས་བྱུང་ལ། ལུས་ཀྱི་དབང་པོ་ལ་གནས་པར་འགྱུར་བ་དེ་ཡང་དེ་བཞིན་གཤེགས་པས་ཡང་དག་པ་ཇི་ལྟ་
བ་བཞིན་དུ་རབ་ཏུ་མཁྱེན་ཏོ། །སེམས་ཅན་གང་སྦྱིན་པའི་དབང་པོ་ཅན་ཡིན་ལ། དེ་ཡང་ཚུལ་ཁྲིམས་ལ་སྦྱོར་བ་དེ་ལ། དེ་བཞིན་གཤེགས་པས་དབང་པོ་མཆོག་

དང༌། མཆོག་མ་ཡིན་པ་མཁྱེན་པས། དེ་ལ་སྦྱིན་པའི་གཏམ་ཏོན་ཏོ། །གང་ཟག་ཚུལ་ཁྲིམས་ཀྱི་དབང་པོ་ཅན་ལ་དེ་ཡང་སྦྱིན་པ་ལ་སྦྱོར་བ་དེ་ལ་དེ་བཞིན་གཤེགས་པས་།
དབང་པོ་མཆོག་དང་མཆོག་མ་ཡིན་པ་མཁྱེན་པས། ཚུལ་ཁྲིམས་ཀྱི་གཏམ་སྟོན་ཏོ། སེམས་ཅན་གང་བཟོད་པའི་དབང་པོ་ཅན་ཡིན་ལ། དེ་ཡང་བརྩོན་འགྲུས་
དང་སྦྱོར་བ་དེ་ལ་དེ་བཞིན་གཤེགས་པས། དབང་པོ་མཆོག་མ་ཡིན་པ་མཁྱེན་པས། བཟོད་པའི་གཏམ་སྟོན་ཏོ།། སེམས་བརྩོན་འགྲུས་ཀྱི་དབང་པོ་ཅན་ཡིན་ལ།།
དེ་ཡང་བཟོད་པ་ལ་སྦྱོར་བ་དེ་ལ། དེ་བཞིན་གཤེགས་པས་དབང་པོ་མཆོག་དང་མཆོག་མ་ཡིན་པ་མཁྱེན་པས། བརྩོན་འགྲུས་ཀྱི་གཏམ་སྟོན་ཏོ། །སེམས་
ཅན་གང་བསམ་གཏན་གྱིས་དབང་པོ་ཅན་ཡིན་ལ། དེ་ཡང་ཤེས་རབ་ལ་སྦྱོར་བ་དེ་ལ། དེ་བཞིན་གཤེགས་པས་དབང་པོ་མཆོག་མ་ཡིན་པ་མཁྱེན་པས་བསམ་།
གཏན་གྱིས་གཏམ་སྟོན་ཏོ། སེམས་ཅན་གང་ཤེས་རབ་ཅན་གྱི་དབང་པོ་ཅན་ཡིན་ལ། དེ་ཡང་ཤེས་རབ་ལ་སྦྱོར་བ་དེ་ལ་དེ་བཞིན་གཤེགས་པས་དབང་པོ་མཆོག་
དབ་མཆོག་མ་ཡིན་པས་ཤེས་རབ་ཀྱི་གཏམ་སྟོ་ཏོ། གོང་མ་བཞིན་དུ་སྦྱར་ཏེ་བྱང་ཆུབ་ཀྱི་ཆོས་ཐམས་ཅད་ལ་ཡང་བྱའོ།། སེམས་ཅན་གང་ཉན་ཐོས་ཀྱི་ཐེག་
པའི་དབང་པོ་ཅན་ཡིན་ལ། དེ་ཡང་སངས་རྒྱས་ཀྱི་ཐེག་པ་ལ་སྦྱོར་བ་དེ་ལ། དེ་བཞིན་གཤེགས་པས་དབང་པོའི་མཆོག་དང་། མཆོག་མ་ཡིན་པ་མཁྱེན་པས། 

༄༅། །ཉན་ཐོས་ཀྱི་ཐེག་པའི་གཏམ་སྟོན་ཏོ། སེམས་ཅན་གང་སངས་རྒྱས་ཀྱི་ཐེག་པའི་དབང་པོ་ཅན་ཡིན་ལ། དེ་ཡང་
ཉན་ཐོས་ཀྱི་ཐེག་པ་ལ་སྦྱོར་བ་དེ་ལ། དེ་བཞིན་གཤེགས་པས་དབང་པོ་མཆོག་དང་མཆོག་མ་ཡིན་པ་མཁྱེན་པས། རང་སངས་རྒྱས་ཀྱི་ཐེག་པའི་གཏམ་སྟོན་ཏོ།།
སེམས་ཅན་ཐེག་པ་ཆེན་པོའི་དབང་པོ་ཅན་ཡིད་ལ། དེ་ཡང་རང་སངས་རྒྱས་ཀྱི་ཐེག་པ་ལ་སྦྱོར་བ་དེ་ལ། དེ་བཞིན་གཤེགས་པས་དབང་པོ་མཆོག་དང་། མཆོག་
མ་ཡིན་པ་མཁྱེན་པས། ཐེག་པ་ཆེན་པོའི་གཏམས་སྟོན་ཏོ། སེམས་ཅན་གང་ཐ་མའི་དབང་པོ་ཅན་ཡིན་ལ། དེ་ཡང་ཐེག་པ་ཆེན་པོ་ལ་སྦྱོར་བ་དེ་ལ། དེ་བཞིན་
གཤེགས་པས་དབང་པོ་མཆོག་དང་མཆོག་མ་ཡིན་པ་མཁྱེན་པས། དབང་པོ་ཐ་མའི་གཏམ་སྟོན་ཏོ། སེམས་ཅན་བསྐལ་བ་མེད་པའི་དབང་པོ་ཅན་སྐལ་པ་མེད་པར་
སྣ་བ་དེ་དག་དེ་བཞིན་གཤེགས་པས་བསྐལ་བ་མེད་ཅིང་སྣོད་མ་ཡིན་པར་རིག་ནས་བཏང་སྙོམས་སུ་མཇོག་གོ། སེམས་ཅན་བསྐལ་པ་ཡོད་པའི་དབང་པོ་ཅན་བསྐལ་པ་
ཡོད་པར་སྣང་བ་དག་ལ། དེ་བཞིན་གཤེགས་པའི་བསྐལ་པ་ཡོད་ཅིང་སྣོད་དུ་རིག་ནས། རི་མོར་བྱས་ཤིང་ཆོས་སྟོན་ཏེ། དེ་ལྟར་ཤ་རིའི་བུ་དེ་བཞིན་གཤེགས་པས་སེམས་
ཅན་ཐམས་ཅད་ཀྱི་དབང་པོ་ཡོངསུ་སྨིན་པ་རྣམས་ཀྱང་རབ་ཏུ་མཁྱེན། དབང་པོ་ཡོངསུ་མ་སྨིན་པ་རྣམས་ཀྱང་རབ་ཏུ་མཁྱེན། འབྱུང་བའི་དབང་པོ་རྣམས་ཀྱང་རབ་ཏུ་

མཁྱེན། འབྱུང་པོ་མ་ཡིན་པའི་དབང་པོ་རྣམས་རབ་ཏུ་མཁྱེན་ཏོ། །སེམས་ཅན་གྱི་དབང་པོའི་རྣམ་པ་གང་ཡིན་པ་དང་། སྦྱོར་བ་གང་ཡིན་པ་དང་། བསམ་པ་གང་ཡིན་
པ་དང་། གང་གི་རྒྱུ་ལས་བྱུང་བ་དང་། རྐྱེན་གང་ཡིན་པ་དང་། དམིགས་པ་གང་ཡིན་པ་དང་། རྒྱུ་འཐུན་པ་གང་ཡིན་པ་དང་། སེམས་ཅན་གྱི་དབང་པོའི་མཐའ་གང་ཡིན་པ་
དེ་དག་ཐམས་ཅད་དེ་བཞིན་གཤེགས་པས་ཡང་དག་པ་ཇི་ལྟ་བ་བཞིན་རབ་ཏུ་མཁྱེན་ཏོ། །བཅོམ་ལྡན་འདས་ཀྱིས་དེ་སྐད་གསུངས་ཏེ། བདེ་བར་གཤེགས་པས་དེ་སྐད་ཅེས་
བཀའ་སྩལ་ནས། སྟོན་པ་ཡང་འདི་སྐད་གསུངསོ།། འགྲོ་བའི་དབང་པོ་དེ་ནི་དབང་པོའི་ཕ་རོལ་སོང་། སེམས་ཅན་རྣམས་ཀྱི་སྤྱོད་དང་བསམ་པའི་ཚོགས་མཁྱེན། འགྲོ་བ་
གང་དག་གིས་ན་དབང་པོ་ཅི་འགྲ་བ། དེ་འདྲར་མིའི་སེང་གེ་དེ་ལ་ཆོས་འཆདོ།། དབང་པོ་དག་རབ་འབྲིང་ཐ་མར་གྱུར་པ་རྣམས། དེ་ལ་བདེ་གཤེགས་ཡེ་ཤེས་སྨད་དུ་བྱུང་
བ་འཇུག །སེམས་ཅན་བསམ་ཐར་པའི་སྣོད་དུ་གྱུར་པ་མཁྱེན་ནས། སྤྱོད་པ་མཁྱེན་ཅིང་མཁས་པ་མཆོག་གིས་ཆོས་སྟོན་ཏོ། །གང་དག་ཐར་ཕྱིན་སྐྱི་ཞིང་ཉོན་མོངས་
བརྟེན་པ་དང་། མི་གང་རྣམས་ཀྱི་དབང་བར་གྱུར་པ་དང་། སྐྱེས་བུ་གང་གི་དབང་པོ་སྣྲེལ་བཞིར་གྱུར་པ་ཡིས། སྤྱོད་པ་མཁྱེན་ན་དེ་ལྟར་མཐུན་པའི་ཆོས་སྟོན་ཏོ། །སྐྱེས་བུ་
གང་གིས་དགེ་བའི་དབང་པོར་གྱུར་པ་དང་། མི་དགེ་བའི་དབང་པོ་གྱུར་པ་རྣམས་ཀྱང་དེ་བཞིན་མཁྱེན། མིག་ནས་བཟུང་སྟེ་ཡིད་ཀྱི་བར་གྱི་དབང་པོ་དང་། ཡིད་མི་བདེ་དང་

༄༅། །སྡུག་བསྔལ་དབང་མཁྱེན་ཆོས་ཀྱང་སྟོན། དད་བརྩོན་དྲན་དང་ཏིང་འཛིན་དེ་བཞིན་ཤེས་རབ་དག། སྐྱེས་བུ་གང་ལ་དབང་པོ་འདི་
དག་ཡོད་པ་ཡིན་པ་ནི། དེ་ལ་དད་པའི་གཏམ་སྟོན་དེ་བཞིན་བརྩོན་འགྲུས་དང་། བསམ་གཏན་ཤེས་རབ་དག་ཀྱང་དམ་པའི་དོན་དུ་སྟོན། །མིའི་དབང་པོ་རྣམ་
པར་སྤྱོད་པའི་བྱེ་བྲག་གང་། མི་གག་བསམ་པ་ཅི་འཇུག་དེའི་དབང་པོ་ཡང་། ཆོས་མཆོག་རྟགས་དེ་བདག་གི་ནི་སྤྱོད་མཁྱེན་ནས། སྡུག་བསྔལ་ཀུན་ལས་
ཐར་བར་བྱེད་པའི་ཆོས་འཆད་དོ། །གང་གིས་དབང་པོ་སངས་རྒྱས་བྱང་ཆུབ་ཕྱིར་ངེས་ལ། ཉན་ཐོས་ཤེས་པའི་རྗེས་འཇུག་ཆོ་ག་མི་ཤེས་པ། དེ་ལ་བྱང་ཆུབ་རེག་
འགྱུར་རྒྱ་ཆེར་གཏམ་རབ་སྟོན། བདེ་གཤེགས་སྟོབས་ནི་མཐའ་ལས་ཐུལ་དཀའ་ལྔ་པའོ། །འདི་དེ་བཞིན་གཤེགས་པ་རྣམས་ཀྱི་དེ་བཞིན་གཤེགས་པའི་སྟོབས་ལྔ་པ་
སྟེ། སུས་ཀྱང་འཇིག་རྟེན་འདིར་ཆོས་དང་མཐུན་པ་ཞེས་བྱ་བའི་བར་དུ་བྱའོ། དེ་བཞིན་གཤེགས་པ་ཐམས་ཅད་དུ་འགྲོ་བའི་ལམ་མཁྱེན་པའི་སྟོབས་གང་ཞེ་ན། འདི་
ལ་ཤ་རིའི་བུ་དེ་བཞིན་གཤེགས་པ་ཐམས་ཅད་དུ་འགྲོ་བའི་ལམ་ཡང་དག་པ་ཇི་ལྟ་བ་བཞིན་རབ་ཏུ་མཁྱེན་ཏོ་མཁྱེན་ཏེ། །ཇི་ལྟར་རབ་ཏུ་མཁྱེན་ཅེ་ན་ཡང་དག་པར་ངེས་པའི་
སེམས་ཅན་གྱི་ཁམས་རབ་ཏུ་མཁྱེན། ཡང་དག་པར་ངེས་པའི་སེམས་ཅན་གྱི་ཁམས་རབ་ཏུ་མཁྱེན། ལོག་པར་ངེས་པའི་སེམས་ཅན་གྱི་ཁམས་རབ་ཏུ་མཁྱེན། མ་ངེས་པའི་སེམས་

ཅན་གྱི་ཁམས་ཀྱང་དེ་བཞིན་རབ་ཏུ་མཁྱེན། རྒྱུའི་སྟོབས་ཅན་སྔོན་གྱི་སྦྱོར་བ་ཕུན་སུམ་ཚོགས་པ་ཟུར་ཙམ་གྱི་གོ་བ། དབང་པོ་རྣོ་བའི་སེམས་ཅན་དེ་དག་ལ་དེ་བཞིན་གཤེགས་
པས་ཆོས་བསྟན་ཀྱང་རུང་། མ་བསྟན་ཀྱང་རུང་། དེ་རྣམ་པར་གྲོལ་བའི་བསྐལ་པ་ཡོད་པ་དེ་དག་དེ་བཞིན་གཤེགས་པས་སྔོན་གྱི་རྒྱུའི་སྟོབས་མཁྱེན་པ་ནས་དེ་བཞིན་དུ་མཐུན་
པར་ཆོས་སྟོན་ཏོ། །མ་ངེས་པའི་སེམས་ཅན་གྱིས་ཁམས་རྐྱེན་གྱི་སྟོབས་ཅན་ཡོངས་སུ་སྨིན་པར་བྱ་བའི་མཚན་ཉིད་ཅན། གལ་ཏེ་མཐུན་པར་འདོགས་ཤིང་རྗེས་སྟོན་པ་
དང༌། ཕྲད་ན་རྣམ་པར་གྲོལ་བར་འགྱུར་གྱི། རྗེས་སུ་སྟོན་པ་དང་མ་ཕྲད་པ་ན་རྣམ་པར་གྲོལ་བར་མི་འགྱུར་བ་དེ་དག་ལ་ཡང་། དེ་བཞིན་གཤེགས་པ་དེ་ལྟར་རྐྱེན་དང་རྒྱུ་དང་ལྡན་པའི་
གཏིན་ཡང་དག་གསུངས་ཏེ། འདི་ལྟར་དེ་བཞིན་གཤེགས་པ་ལས་ཆོས་ཐོས་ནས། ཚུལ་བཞིན་རབ་ཏུ་སྦྱོར་བས་འབྲས་བུ་ཐོབ་པར་འགྱུར་ཏེ། དེ་དག་གི་དོན་དུ་སངས་རྒྱས་
བཅོམ་ལྡན་འདས་རྣམས་འཇིག་རྟེན་དུ་འབྱུང་ངོ་། ལོག་པར་ངེས་པའི་སེམས་ཅན་གྱི་ཁམས་ཡོངས་སུ་སྦྱོར་བ་མ་བྱས་པ། ཁོ་རེ་ཆུང་བ་བླུན་པ་སྣོད་དུ་གྱུར་པའི་སེམས་ཅན་
དེ་དག་ལ། དེ་བཞིན་གཤེགས་པས་ཆོས་བསྟན་ཀྱང་རུང་མ་བསྣན་ཀྱང་རུང་སྟེ། རྣམ་པར་གྲོལ་བའི་བསྐལ་བ་མེད་པ་དེ་དག་ཀྱང་དེ་བཞིན་གཤེགས་པས་སྣོད་མ་ཡིན་པ་རིག་
ནས། བཏང་སྙོམསུ་འཇོག་ཏེ། དེ་དག་གི་ཕྱིར་བྱང་ཆུབ་སེམས་དཔའ་རྣམས་གོ་གྱོན་ཏོ། །གཞན་ཡང་ཤ་རིའི་བུ་དེ་བཞིན་གཤེགས་པས་འདོད་ཆགས་ཀྱི་ལམ་རྣམས་གསུམ་

༄༅། །རབ་ཏུ་མཁྱེན་ཏོ།། འདོད་ཆགས་ཀྱི་ལམ་སྡུག་པའི་རྣམ་པ་ལས་སྐྱེ་བ་ཡང་ཡོད། འདོད་ཆགས་
ཀྱི་ལམ་རྗེས་སུ་ཆགས་པའི་རྣམ་པ་ལས་སྐྱེ་བ་ཡང་ཡོད། འདོད་ཆགས་ཀྱི་ལམ་སྔོན་གྱི་རྒྱུ་ལས་སྐྱེ་བ་ཡང་ཡོད། ཞེས་སྡང་གི་ལས་རྣམ་པ་གསུམ་ཡང་རབ་
ཏུ་མཁྱེན་ཏེ། ཞེ་སྡང་གི་ལམ་ཁོང་ཁྲོ་བའི་མཚན་མ་ལས་སྐྱེ་བ་ཡང་ཡོད་དོ།། བསམ་པ་ཡོངས་སུ་རྫོགས་པ་ལས་སྐྱེ་བ་ཡང་ཡོད། སྔོན་གྱི་བག་ལ་ཉལ་ལས་
སྐྱེ་བ་ཡང་ཡོད། གཏི་མུག་གི་ལམ་རྣམ་པ་གསུམ་ཡང་རབ་ཏུ་མཁྱེན་ཏོ།། གཏི་མུག་གི་ལམ་མ་རིག་པའི་རྒྱུ་ལས་སྐྱེ་བ་ཡང་ཡོད། གཏི་མུག་གི་ལམ་འཇིགས་ཆོགས་
ལ་ལྟ་བའི་རྒྱུ་ལས་སྐྱེ་བ་ཡང་ཡོད། གཏི་མུག་གི་ལམ་ཐེ་ཚོམ་གྱི་རྒྱུ་ལས་སྐྱེ་བ་ཡང་ཡོད། དེ་དག་ཀྱི་དེ་བཞིན་གཤེགས་པས་ཡང་དག་པ་ཇི་ལྟ་བ་བཞིན་དུ་རབ་ཏུ་མ་
མཁྱེན་ཏོ། གཞན་ཡང་ཤ་རིའི་བུ་དབང་པོ་རྣོ་བའི་ཕྱིར་མངོན་པར་ཤེས་པ་མྱུར་སླ་བའི་ལམ་ཡང་དེ་བཞིན་གཤེགས་པས་རབ་རོབ་ཏུ་མཁྱེན་ཏོ། །དབང་པོ་
བརྟུལ་བོའི་ཕྱིར་མངོན་པར་ཤེས་པ་ཕུལ་ལ་དཀའ་བའི་ལམ་ཡང་རབ་ཏུ་མཁྱེན་ཏོ། །དབང་པོ་རྣོ་བའི་ཕྱིར་མངོན་པར་ཤེས་པ་མྱུར་ལ་སླ་བའི་ལམ་ཡང་རབ་ཏུ་མཁྱེན་ཏོ། །
དབང་པོ་བརྟུལ་བའི་ཕྱིར་མངོན་པར་ཤེས་པ་མྱུར་ལ་དཀའ་བའི་ལམ་ཡང་རབ་ཏུ་མཁྱེན་ཏོ། །དམིགས་པ་བོར་བའི་ཕྱིར་མངོན་པར་ཤེས་པ་བུལ་ལ་བུལ་བའི་ལམ་

ཡང་རབ་ཏུ་མཁྱེན་ཏེ། །ལུས་གྱི་རྒྱུད་མ་བཅད་པའི་ཕྱིར་མངོན་པར་ཤེས་བ་མྱུར་བའི་ལམ་ཡང་རབ་ཏུ་མཁྱེན་ཏོ།། །ཡོངས་སུ་ཐུག་པ་མེད་པ་དབུགས་འབྱིན་
པའི་ཕྱིར་མངོན་པར་ཤེས་པ་བུལ་ལ་མྱུར་བའི་ལམ་ཡང་རབ་ཏུ་མཁྱེན་ཏོ། །དེ་ལ་མ་ཆགས་པའི་ཕྱིར་མངོན་པར་ཤེས་པ་མྱུར་ལ་བུལ་བའི་ལམ་ཡང་རབ་ཏུ་
མཁྱེན་ཏོ། སོ་སོར་རྟོགས་པའི་སྟོབས་ཡོངས་སུ་རྫོགས་པར་བྱེད་ལ། སྒོམས་པའི་སྟོབས་ལ་མ་ཡིན་པའི་ལམ་ཡང་ཡོད་དོ།། སྒོམས་པའི་སྟོངས་
ཡོངས་སུ་རྫོགས་པར་བྱེད་ལ། སོ་སོར་རྟོག་པའི་སྟོབས་མ་ཡིན་པའི་ལམ་ཡང་ཡོད། སྒོམ་པའི་སྟོབས་དང་། སོ་སོར་རྟོག་པའི་སྟོབས་ཡོངསུ་རྫོགས་པར་
བྱེད་པའི་ལམ་ཡང་ཡོད། སོ་སོར་རྟོག་པའི་སྟོབས་དང་། སྒོམས་པའི་སྟོབས་ཡོངས་སུ་རྫོགས་པར་བྱེད་པའི་ལམ་ཡང་ཡོད་དེ། དེ་དག་ཀྱང་དེ་བཞིན་གཤེགས་
པས་ཡང་དག་པའི་ལྟ་བ་བཞིན་དུ་རབ་ཏུ་མཁྱེན་ཏོ།། བསམ་པ་ཕུན་སུམ་ཚོགས་ལ། སྦྱོར་བ་ཕུན་སུམ་ཚོགས་པ་མ་ཡིན་པའི་ལམ་ཡང་ཡོད། སྦྱོར་བ་ཕུན་སུམ་
ཚོགས་ལ། བསམས་པ་ཕུན་སུམ་ཚོགས་པ་མ་ཡིན་པའི་ལམ་ཡང་ཡོད། བསམ་པ་ཕུམ་སུམ་ཚོགས་པ་མ་ཡིན་ལ། སྦྱོར་བ་ཕུན་སུམ་ཚོགས་པ་མ་ཡིན་
བའི་ལམ་ཡང་ཡོད། བསམ་པ་ཕུན་སུམ་ཚོགས་ལ། སྦྱོར་བ་ཕུན་སུམ་ཚོགས་པའི་ལམ་ཡང་ཡོད་དེ། དེ་ཡང་དེ་བཞིན་གཤེགས་པས་ཡང་དག་པ་ཇི་ལྟ་བ་བཞིན་

༄༅། །རབ་ཏུ་མཁྱེན་ཏོ། །ལུས་སྦྱོང་ལ་ངག་ལ་མ་ཡིན། སེམས་ལ་མ་ཡིན་པའི་ལམ་ཡང་ཡོད། ངག་སྦྱོང་ལ་ལུས་མ་ཡིན། སེམས་
ལ་མ་ཡིན་བའི་ལམ་ཡང་ཡོད། སེམས་སྦྱོང་ལ་ལུས་མ་ཡིན། ངག་མ་ཡིན་པའི་ལམ་ཡང་ཡོད། ལུས་ལ་མ་ཡིན། ངག་ལ་མ་ཡིན་ལ་སེམས་ཀྱང་མི་སྦྱོང་བའི་
ལམ་ཡང་ཡོད། ལུས་དང་། ངག་དང་། སེམས་སྦྱོར་བའི་ལམ་ཡང་ཡོད་དེ། དེ་དག་ཀྱང་དེ་བཞིན་གཤེགས་བས་ཡང་དག་པ་ཇི་ལྟ་བ་བཞིན་རབ་ཏུ་མཁྱེན་ཏོ། །
དེ་ལྟར་ཤ་རིའི་བུ་སེམས་ཅན་ཐམས་ཅན་ཀྱི་འཇུག་པའི་རྒྱུ་དང་ལྡོག་པའི་རྒྱུའི་ལམ་ཅི་སྙེད་པ་ཐམས་ཅད་དུ། དེ་བཞིན་གཤེགས་པའི་ཡེ་ཤེས་ཐོགས་པ་མེད་པ་འཇུག་
གོ། དེ་ལྟར་ཤ་རིའི་བུ་དེ་བཞིན་གཤེགས་པའི་ཀུན་དུ་འགྲོ་ལམ་མཁྱེན་པའི་སྟོབས་དེ་ནི་མཐའ་ཡས་མུ་མེད་ནམ་མཁའ་དང་མཚུངས་ཤིང་མཉམ་མོ། །བྱང་ཆུབ་
སེམས་དཔས་དེ་ཐོས་ནས་མངོན་པར་དང་། ཡིད་ཆེས། རབ་ཏུ་རྟོག། སོམ་ཉི་མེད། ཐེ་ཚོམ་མི་ཟ། རྒྱ་ཆེར་དགའ་མགུ་སྟེ། རངས་པ་རྙེད་ཅིང་། ནམ་
མཁའ་ལྟ་བུར་བསམ་གྱི་མི་ཁྱབ་པའི་ངོ་མཚར་དང་འདུ་ཤེས་བསྐྱེད་དོ།། དེ་ནས་བཅོམ་ལྡན་འདས་ཀྱི་དེ་ཉིད་རྒྱ་ཆེར་བསྟན་པའི་ཕྱིར། དེའི་ཚེ་ཚིགས་སུ་བཅད་པ་འདི་
དག་གསུངས་སོ། །ཐམས་ཅད་ལམ་ནི་བདེ་གཤེགས་རབ་ཏུ་མཁྱེན། སེམས་ཅན་ཁམས་ནི་ངེས་རྒྱུ་བཅས་པ་མཁྱེན། ཡོངས་སུ་སྨིན་པའི་མཚན་ཉིད་མ་ངས་དང་།

དེ་བཞིན་དབང་པོ་རྒྱུ་དང་ལྡན་པ་མཁྱེན། འདོད་ཆགས་ལམ་ནི་རྣམ་པ་གསུམ་ལྡན་དང་། ཞེ་སྡང་ལམ་གསུམ་དེ་བཞིན་གཏི་མུག་ལྡན། རྣམ་གསུམ་རྒྱ་ཆེན་མཐའ་
ཡས་ཉོན་མོངས་ལྡན། ལམ་ལ་རྐྱེན་དང་རྒྱུ་ནི་སྟོན་པས་མཁྱེན། དཀའ་བའི་ལམ་ལ་རྣོ་བར་གྱུར་བ་དང་། དེ་བཞིན་དབང་པོ་རྟུལ་ཞིང་བུལ་བ་དང་། སླུ་བའི་ལམ།
ལ་རྣོ་བར་འགྱུར་བ་དང་། དེ་བཞིན་བུལ་བ་འང་འཇིག་རྟེན་མགོན་པོས་མཁྱེན། བུལ་བའི་ལམ་ལ་སྦྱོར་བ་བུལ་བ་ཡོད། དེ་བཞིན་བུལ་བ་ཡིན་
ལ་སྦྱོར་བ་རྣོ། མྱུར་བའི་ལམ་ལ་བུལ་བར་འགྱུར་བ་དང་། དེ་བཞིན་དེ་ལ་མ་ཆགས་མྱུར་བ་འང་ཡོད། ལམ་ནི་སོ་སོར་རྟོག་པ་བསྐྱེད་བྱེད་ལ།
ཡང་དག་སྒོམ་པ་བསྐྱེད་པ་མ་ཡིན་དང་། སྒོམ་པ་དག་ནི་སྐྱེ་བར་བྱེད་པ་དང་། གཉིས་ག་ཁྱེད་པར་སྦྱོར་ལྡན་བསྐྱེད་པ་ཡོད། །ལམ་ནི་བསམ་པ་ཡོངས་སུ་
སྦྱོར་བྱེད་ལ། སྦྱོང་བ་དག་ནི་སྦྱོང་བར་མི་བྱེད་དོ།། རེས་འགའ་གཉིས་ཀྱ་སྦྱོང་བར་བྱེད་པ་འང་ཡོད། དེ་དག་སངས་རྒྱས་ཐམས་ཅད་གཟིགས་
བས་མཁྱེན། ལུས་ནི་རྣམ་པར་སྦྱོང་བ་ངག་མི་སྦྱོང། སེམས་ཀྱང་རྣམ་པར་སྦྱོང་བ་མ་ཡིན་དང་། ངག་རྣམས་དང་ནི་ལུས་ཀྱང་རབ་སྦྱོར་ལ། སེམས་ནི་རེས་
འགའ་མི་སྦྱོང་བ་ཡང་ཡོད། སེམས་ནི་རབ་སྦྱོང་ངག་མ་ཡིན་ཏེ། ལུས་ཀྱང་རྣམ་པར་སྦྱོང་བ་མ་ཡིན་དང་། ངག་དང་དེ་བཞིན་སེམས་ཀྱང་རབ་སྦྱོང་ལ།

༄༅། །རེས་འགའ་ལུས་ནི་སྦྱོང་བར་མི་འགྱུར་ཡོད། ལུས་དང་དེ་བཞིན་ངག་སེམས་སྦྱོང་ལམ་དང་། ཇི་ལྟར་ལོག་
དང་འཇུག་པར་འགྱུར་བ་དང་། སངས་རྒྱས་ཐམས་ཅད་གཟིགས་པས་རབ་མཁྱེན་ཏོ།། འདི་ནི་དེ་བཞིན་གཤེགས་པའི་སྟོབས་དྲུག་པ། ཤ་རིའི་བུ་འདི་ནི་དེ་བཞིན་
གཤེགས་པའི་སྟོབས་དྲུག་པ་སྟེ། སྟོབས་དེ་དང་ལྡན་པས། དེ་བཞིན་གཤེགས་པས་ཁྱུ་མཆོག་གི་གནས་སུ་ཞལ་གྱིས་ཆེ་བ་ནས། སུས་ཀྱང་འཇིག་རྟེན་དུ་ཆོས་
དང་མཐུན་པ་ཞེས་བྱ་བའི་བར་དུའོ། །དེ་ལ་དེ་བཞིན་གཤེགས་པའི་བསམ་གཏན་དང་། རྣམ་པར་ཐར་པ་དང་། ཏིང་ངེ་འཛིན་དང་། སྙོམས་པར་འཇུག་པའི་ཀུན་ནས་
ཉོན་མོངས་པ་དང་། རྣམ་པར་བྱང་བ་དང་ལྡན་པ་མཁྱེན་པའི་སྟོབས་གང་ཞེ་ན། འདི་ལ་ཤ་རིའི་བུ་དེ་བཞིན་པ་བདག་དང་། ཕྱི་རོལ་གྱི་བསམ་གཏན་དང་། རྣམ་པར་ཐར་
དང་། ཏིང་ངེ་འཛིན་དང་། སྙོམས་པར་འཇུག་པའི་ཀུན་ནས་ཉོན་མོངས་པ་དང་། རྣམ་པར་བྱང་བ་དང་ལྡན་པ་ཡང་དག་པ་ཇི་ལྟ་བ་བཞིན་རབ་ཏུ་མཁྱེན་ཏོ། །ཇི་ལྟར་རབ་ཏུ་
མཁྱེན་ཅེ་ན། སེམས་ཅན་རྣམས་ཀྱི་ཀུན་ནས་ཉོན་མོངས་པའི་རྒྱུ་གང་ཡིན་པ་དང་། རྐྱེན་གང་ཡིན་པ་དེ་ཡང་དེ་བཞིན་གཤེགས་པས་ཡང་དག་པ་ཇི་ལྟ་བ་བཞིན་རབ་ཏུ་
མཁྱེན་ཏོ།། སེམས་ཅན་རྣམས་ཀྱི་ཀུན་ནས་ཉོན་མོངས་པའི་རྒྱུ་གང་ཡིན་པ་དང་། རྐྱེན་གང་ཡིན་པ་དེ་ཡང་དེ་བཞིན་གཤེགས་པས་ཡང་དག་པ་ཇི་ལྟ་བ་བཞིན་རབ་ཏུ་

མཁྱེན་ཏོ། །དེ་ལ་རྒྱུ་གང་རྐྱེན་གང་ཞེ་ན། སེམས་ཅན་ཐམས་ཅད་ཀྱི་ཀུན་ནས་ཉོན་མོངས་པའི་རྒྱུ་ནི་ཚུལ་བཞིན་མ་ཡིན་པ་ལ་བྱེད་པའོ།། སེམས་ཅན་ཐམས་ཅན་ཀྱི་ཀུན་ནས་
ཉོན་མོངས་པའི་རྐྱེན་ནི་མ་རིག་པའོ། མ་རིག་པ་རྒྱུའོ།། འདུ་བྱེད་ནི་རྐྱེན་ནོ།། འདུ་བྱེད་ནི་རྒྱུའོ།། རྣམ་པར་ཤེས་པ་ནི་རྐྱེན་ཏོ། །རྣམ་པར་ཤེས་པ་ནི་རྒྱུའོ།། མིང་དང་
གཟུགས་ནི་རྐྱེན་ནོ།། མིང་དང་གཟུགས་ནི་རྒྱུའོ།། སྐྱེ་མཆེད་དྲུག་ནི་རྐྱེན་ཏོ། །སྐྱེ་མཆེད་དྲུག་ནི་རྒྱུ་འོ། རེག་པ་ནི་རྐྱེན་ཏོ།། །རེག་པ་ནི་རྒྱུའོ།། ཚོར་བ་ནི་རྐྱེན་ཏོ། །ཚོར་
བ་ནི་རྒྱུ་འོ།། སྲེད་པ་ནི་རྐྱེན་ཏོ། །སྲེད་པ་ནི་རྒྱུའོ།། ལེན་པ་ནི་རྐྱེན་ཏོ། །ལེན་པ་ནི་རྒྱུ་འོ།། སྲིད་པ་ནི་རྐྱེན་ཏོ།། སྲིད་པ་ནི་རྒྱུའོ།། སྐྱེ་བ་ནི་རྐྱེན་ཏོ།། །སྐྱེ་བ་ནི་རྒྱུའོ། རྒ་ཤི་ནི་
རྐྱེན་ཏོ། །རྒ་ཤི་ནི་རྒྱུའོ།། ཉོན་མོངས་པ་ནི་རྐྱེན་འོ། །ལས་ནི་རྐྱེན་ཏོ། །ལྟ་བ་ནི་རྒྱུའོ།། སྲེད་པ་ནི་རྐྱེན་ཏེ། བག་ལ་ཉལ་བ་ནི་རྒྱུའོ།། ཀུན་ནས་ལྡང་བ་ནི་རྐྱེན་ཏོ། །སེམས་
ཅན་རྣམ་ཀྱི་ཀུན་ནས་ཉོན་མོངས་པར་འགྱུར་བའི་རྒྱུ་ནི་འདི་ཏེ། དེ་དག་ཀྱང་དེ་བཞིན་གཤེགས་པས་ཡང་དག་པ་ཇི་ལྟ་བཞིན་རབ་ཏུ་མཁྱེན་ཏོ། །དེ་ལ་སེམས་ཅན་རྣམས་ཀྱི་རྣམ་
པར་དག་པར་འགྱུར་བའི་རྒྱུ་གང་རྐྱེན་གང་ཞེ་ན། སེམས་ཅན་རྣམས་ཀྱི་རྣམ་པར་དག་པར་འགྱུར་བའི་རྒྱུ་གཉིས་རྐྱེན་གཉིས་ཏེ། གཞན་ལས་རྗེས་སུ་མཐུན་པའི་སྒྲ་དང་། སོ་སོ་བདག་
ཉིད་ཚུལ་བཞིན་ཡིད་ལ་བྱེདའོ།། འདི་ལྟ་སྟེ་ཞི་གནས་ལ་རྩེ་གཅིག་པ་དང་། ལྷག་མཐོང་ལ་མཁས་པའོ། །གཞན་ཡང་རྒྱུ་གཉིས་དང་རྐྱེན་གཉིས་ཏེ། འགྲོ་

༄༅། །བ་མེད་པར་ཤེས་པ་དང་། འོང་བ་མེད་པར་ཤེས་པའོ།། གཞན་ཡང་རྒྱུ་གཉིས་དང་རྐྱེན་གཉིས་ཏེ།།
སྐྱེ་བ་མེད་པར་རབ་ཏུ་རྟོགས་པ་དང་། ངེས་པར་འགྱུར་པ་ལ་མི་རེག་པའོ།། གཞན་ཡང་རྒྱུ་གཉིས་དང་། རྐྱེན་གཉིས་ཏེ། རྐང་པར་ལྡན་པ་དང་། རིགས་
པས་རྣམ་པར་གྲོལ་མངོན་སུམ་དུ་བྱེད་པའོ། གཞན་ཡང་རྒྱུ་གཉིས་དང་རྐྱེན་གཉིས་ཏེ། ཟད་པར་ཤེས་པ་དང་། མི་སྐྱེ་བར་ཤེས་པའོ། །གཞན་ཡང་རྒྱུ་གཉིས་
རྐྱེན་གཉིས་ཏེ། བདེན་པ་རྗེས་སུ་རྟོགས་པ་དང་རྗེས་སུ་ཐོབ་པའོ།། རྒྱུ་དེ་དང་རྐྱེན་དག་ནི་སེམས་ཅན་རྣམས་རྣམ་པར་དག་པར་འགྱུར་བ་སྟེ། དེ་དག་ཀྱང་དེ་བཞིན་
གཤེགས་པས་ཡང་དག་པ་ཇི་ལྟ་བ་བཞིན་རབ་ཏུ་མཁྱེན་ཏོ། །གཞན་ཡང་ཤ་རིའི་བུ་སེམས་ཅན་རྣམས་ཀྱི་ཀུན་ནས་ཉོན་མོངས་པ་ལ་དམིགས་པ་ཡང་ཚད་མེད། །
རྣམ་པར་དག་པར་དམིགས་པ་ཡང་ཚད་མེད་དེ། ཡང་དག་པ་ཇི་ལྟ་བ་བཞིན་དུ་སོ་སོར་རྟོག་པ། ཀུན་ནས་ཉོན་མོངས་པ་ལ་དམིགས་པ་རྣམས་པར་
དག་པའི་དམིགས་པ་ལ་འཇོག་པ་ཡང་ཡོད། ཡང་དག་པ་ཇི་ལྟ་བ་བཞིན་དུ་སོ་སོར་རྟོགས་པས། རྣམ་པར་དག་པ་ལ་དམིགས་པ་ཡང་ཀུན་ནས་ཉོན་
མོང་པར་དམིགས་པ་ལ་འཇོག་པ་ཡང་ཡོད། མངོན་པའི་ང་རྒྱལ་འཛིན་པས། ཀུན་ནས་ཉོན་མོངས་པར་དམིགས་པ་ལ་འཇོག་པ་དང་། རྣམ་པར་དག་པའི་

དམིགས་པ་ལ་འཇོག་པ་ཡང་ཡོད་དོ། །དེ་ལ་སྣྲེལ་གཞི་རྣམ་གངས་ཀྱིས་དེ་བཞིན་གཤེགས་པའི་ཡེ་ཤེས་སུ་འཇུག་གོ། ཤ་རིའི་བུ་དེ་བཞིན་གཤེགས་
པ་ནི་ཡེ་ཤེས་འདི་ལྟ་བུ་དང་ལྡན་པས། འདོད་པ་དག་ལས་དབེན་པ། སྡིག་པ་མི་དགེ་བའི་ཆོས་རྣམས་དབེན་པ། རྟོག་པ་དང་བཅས་པ་པྱོད་པ་དང་བཅས་པ།
དབེན་པ་ལས་སྐྱེས་བའི་དགའ་བ་དང་། བདེ་བ་ཅན་བསམ་གཏན་དང་པོ་རྫོགས་པར་བྱ་སྟེ་གནས་སོ།། བསམ་གཏན་དང་པོ་རྫོགས་པར་བྱ་སྟེ་གནས་ནས།
འགྲོག་པ་ལས་ལྡང་བ་དང་། འགོགས་པར་ཞུགས་ནས། བསམ་གཏན་དང་པོ་ལས་ལྡང་བའི་བར་དུ་འོ། རྣམ་པར་མཐར་པ་བརྒྱད་ལ་རྗེས་སུ་མཐུན་པར་
སྙོམས་པར་འཇུག་གོ། མི་མཐུན་པར་ཡང་སྙོམ་པར་འཇུག་གོ། རྗེསུ་མཐུན་པ་དང་སྙོམས་པར་འཇུག་སྟེ། བརྒྱད་གང་ཞེ་ན། འདི་ལྟ་སྟེ། གཟུགས་
ཅན་གཟུགས་རྣམས་ལ་ལྟ་བ་འདི་ནི། རྣམ་པར་ཐར་པ་དང་པོའོ། ནང་གཟུགས་མེད་པར་འདུ་ཤེས་པས་ཕྱི་རོལ་གྱིས་གཟུགས་རྣམས་ལ་ལྟ་བ་འདི་ནི་རྣམ་
པར་ཐར་པ་གཉིས་པའོ། སྡུག་པའི་རྣམ་པར་ཐར་པ་ལ་སྡུག་པ་ཉིད་དུ་མོས་པར་འགྱུར་བ་དེ་དེ་ནི་རྣམ་པར་ཐར་པ་གསུམ་པའོ། །ནམ་མཁའ་མཐའ་ཡུས་སྐྱེ་མཆེད་
ལ་སྙོམས་པར་འཇུག་པ་དེ་ནི་རྣམ་པར་ཐར་པ་བཞི་པའོ།། རྣམ་ཤེས་མཐའ་ཡས་སྐྱེ་མཆེད་ལ་སྙོམས་པར་འཇུག་པ་དེ་ནི་རྣམ་པར་ཐར་པ་ལྔ་པའོ། །ཅི་ཡང་མེད་

༄༅། །པའི་སྐྱེ་མཆེད་ལ་སྙོམས་པར་འཇུག་པ་དེ་ནི་རྣམ་པར་ཐར་པ་དྲུག་པའོ།། འདུ་ཤེས་མེད་འདུ་ཤེས་མེད་མིན་གྱིས་སྐྱེ་མཆེད་
ལ་སྙོམས་པར་འཇུག་པ་དེ་ནི་རྣམ་པར་ཐར་པ་བདུན་པའོ། འདུ་ཤེས་དང་ཚོར་བ་འགོག་པ་ནི་རྣམ་པར་ཐར་པ་བརྒྱད་པ་སྟེ། རྣམ་པར་ཐར་པ་བརྒྱད་པའོ། །
འདི་དག་ལས་རྗེས་སུ་མཐུན་པ་དང་། མི་མཐུན་པར་སྙོམས་པར་འཇུག། སྣྲེལ་ཞིར་ཡང་སྙོམས་པར་འཇུག་གོ། ཏིང་ངེ་འཛིན་ལ་ཡང་ཏིང་ངེ་འཛིན་
ལམ་སྟོན་ལ། སྙོམས་པར་འཇུག་པས་རྟོགས་པར་སྟོན་ཀྱང་། དེ་བཞིན་གཤེགས་པའི་ཏིང་ངེ་འཛིན་ལ་ཐ་དད་པར་འགྱུར་བ་གང་ཡང་མེད། དེ་བཞིན་གཤེགས་
པ་ནི་ཏིང་ངེ་འཛིན་ལ་དམིགས་པ་ལས། ཏིང་ངེ་འཛིན་ལ་མཉམ་པར་གཞག་པར་མེད། དེ་བཞིན་གཤེགས་པ་ནི་ཏིང་ངེ་འཛིན་གཅིག་གིས་ཏིང་ངེ་འཛིན་ཐམས་ཅད་
འགྲུབ་པོ་། དེ་བཞིན་གཤེགས་པ་ནི་ཏིང་ངེ་འཛིན་ལ་མ་བཞེངས་པར་ཏིང་ངེ་འཛིན་ཐམས་ཅད་ལ་སྙོམས་པར་འཇུག་ཀྱང་། དེ་བཞིན་གཤེགས་པ་ནི་སེམས་གཅིག་
ནས་གཅིག་ཏུ་འཇུག་པ་མེད་དོ། །དེ་བཞིན་གཤེགས་པ་ལ་སེམས་མཉམ་པར་གཞག་པ་མི་དམིགས་སོ། །དེ་བཞིན་གཤེགས་པའི་ཏིང་ངེ་འཛིན་ནི་སུས་ཟིལ་གྱིས་གནན་
ཀྱང་ལྟ་མི་ནུས་ཏེ། ཉན་ཐོས་ཀྱི་ཏིང་ངེ་འཛིན་ནི་རང་སངས་རྒྱས་ཀྱི་ཏིང་ངེ་འཛིན་གྱིས་ཟིལ་གྱིས་ནོན་ཏོ། རང་སངས་རྒྱས་ཀྱི་ཏིང་ངེ་འཛིན་ནི་བྱང་ཆུབ་སེམས་དཔའི་ཏིང་

ངེ་འཛིན་གྱིས་ཟིལ་གྱིས་གནོན་ཏོ།། བྱང་ཆུབ་སེམས་དཔའི་ཏིང་ངེ་འཛིན་ནི། སངས་རྒྱས་ཀྱི་ཏིང་ངེ་འཛིན་གྱིས་ཟིལ་གྱི་གནོན། དེ་བཞིན་གཤེགས་པའི་ཏིང་ངེ་འཛིན་
ནི་ཟིལ་གྱིས་མ་ནོན་པ་སྟེ། དེ་བཞིན་གཤེགས་པའི་ཡེ་ཤེས་ནི་ཟིལ་གྱིས་མ་ནོན་པར་འཇུག་གོ། གདམ་པ་གང་དང་རྗེས་སུ་རྟོན་པ་གང་གིས་ཉན་ཐོས་རྣམས་ཏིང་ངེ་
འཛིན་བསྐྱེད་པ་དེ་ཡང་། དེ་བཞིན་གཤེགས་པས་རབ་ཏུ་མཁྱེན་ཏེ། དེ་བཞིན་དུ་རང་སངས་རྒྱས་དང་དེ་བཞིན་དུ་བྱང་ཆུབ་སེམས་དཔའི་དེ་དག་ཀྱང་དེ་བཞིན་གཤེགས་
པས་རབ་ཏུ་མཁྱེན་ཏོ། །མཁྱེན་ནས་ཀྱང་དེ་བཞིན་འདོམས་ཤིང་དེ་བཞིན་དུ་རྗེས་སུ་སྟོན་ཏོ། །དེ་ལྟར་ཤ་རིའི་བུ་དེ་བཞིན་གཤེགས་པས་བསམ་གཏན་དང་། །
རྣམས་པར་ཐར་བ་དང་། ཏིང་ངེ་འཛིན་དང་། སྙོམས་པར་འཇུག་པའི་ཀུན་ནས་ཉོན་མོངས་པ་དང་། རྣམ་པར་བྱང་བ་དང་ལྡན་པ་མཁྱེན་པའི་སྟོབས་དེ་ནི།
མཐའ་ཡས་མུ་མེད་ནམ་མཁའ་དང་མཚུངས་ཤིང་མཉམ་མོ། བྱང་ཆུབ་སེམས་དེ་ཐོས་ནས་མངོན་པར་དང་། ཡིད་ཆེས་ནས་རབ་ཏུ་རྟོག་སོ་མ་ཉིད་མེད། །
ཐེ་ཚོམ་མི་ཟ། རྒྱ་ཆེར་དགའ་མགུ་སྟེ། རངས་པ་རྙེད་ཅིང་ནམཁའ་ལྟ་བུར་བསམ་གྱིས་མི་ཁྱབ་པའི་ཕྱིར་ངོ་མཚར་རྨད་དུ་འདུ་ཤེས་བསྐྱེད་དོ། འདི་ལ་
ཆོས་ཉིད་ནི་འདི་ཡིན་ཏེ། དེ་ལ་འདི་སྐད་ཅེས་བྱའོ།། གང་གིས་སེམས་ཅན་ཉོན་མོང་ཤིང་། གང་གིས་སེམས་ཅན་དག་འགྱུར། དེ་ཡང་དཔལ་བ་ཆེན་པོས་

༄༅། །ཆེན་པོས་མཁྱེན། མཁྱེན་ནས་གཏན་རྣམས་སྟོན་པར་མཛད། གང་དུ་མ་རིག་སྐྱེ་འགྱུར་བ། ཉོན་མོངས་
རྒྱུ་ནི་ཚུལ་བཞིན་མིན། དེའི་རྐྱེན་ནི་འདུ་བྱེད་དེ། སྡུག་བསྔལ་རབ་ཏུ་སྐྱེ་བར་འགྱུར། སྲིད་པའི་ཡན་ལག་བསྐྱེད་པ་ཡིས། ཐམས་ཅད་རྩ་བ་ཚུལ་བཞིན་
མིན། དེ་ཉིད་སངས་རྒྱས་རབ་མཁྱེན་ནས། དེ་བཞིན་དུ་ཡང་སྟོན་པ་མཛད། ལས་ཀྱི་རྩ་བ་ཉོན་མོངས་པ། མི་མཁས་མངོན་པར་འདུ་བྱེད་དེ། སྡུག་
བསྔལ་འབྱུང་བར་འགྱུར་བའི་བར། དེའི་སྐྱེན་ནི་རྣམ་པར་ཤེས། གང་གིས་སེམས་ཅན་དག་འགྱུར་བ། རྒྱུ་གཉིས་དང་ནི་རྐྱེན་གཉིས་ཏེ། གཞན་ལས་རྗེས་
སུ་མཐུན་སྒྲ་དང་། ནང་དུ་ཚུལ་བཞིན་ལྟ་བའོ།། ཚུལ་བཞིན་རྒྱུ་ནི་ཞི་གནས་ཏེ། ལྷག་མཐོང་ཡང་ནི་རྐྱེན་ཡིན་ནོ།། སེམས་ཅན་གང་གིས་འགྲོ་འགྱུར་ལ། དེ་ཡང་
འདྲེན་པས་རབ་ཏུ་མཁྱེན། ཚུལ་ཁྲིམས་ལ་ནི་རྣམ་འབྱོར་གནས། ཆོས་རྣམས་སྟོང་པ་རབ་ཏུ་རྟོགས། མཐར་པའི་ལམ་ནི་སྒོམ་པས་ན། སྲིད་པ་དོག་ལས་ཐར་
བར་འགྱུར། དེ་དག་སངས་རྒྱས་རབ་མཁྱེན་ནས། རྣམ་སྦྱོར་སྐྱེས་པ་བུ་མེད་ལ། སྟོང་པ་ཉིད་དང་མཚན་མེད་དང་། རྣམ་པར་ཐར་པ་རབ་ཏུ་སྟོན། བསམ་
གཏན་ལ་ནི་སྙོམས་ཞུགས་པ། རང་རྒྱལ་དང་ནི་ཉན་ཐོས་རྣམས། དེ་དག་རྣམས་ཀྱང་དོག་པར་བཤད། དེ་ནི་འགྲན་ཟླ་ཡོད་པར་གསུངས། སངས་རྒྱས་བསམ་

གཏན་རྣམ་ཐར་ལ། དགྲ་དང་བཅས་མེད་དོག་པ་མེད། སངས་རྒྱས་ཀྱི་ནི་སྟོབས་བདུན་དང་། ཕ་རོལ་རྒོལ་བས་ཐུབ་པ་དཀའ། ཤ་རིའི་བུ་འདི་ནི་དེ་བཞིན་གཤེགས་པ་
རྣམས་ཀྱི། དེ་བཞིན་གཤེགས་པའི་སྟོབས་བདུན་པ་སྟེ། སྟོབས་དེ་དང་ལྡན་པས། དེ་བཞིན་གཤེགས་པ་ཁྱུ་མཚོད་གི་གནས་སུ་ཞལ་གྱི་འཆེ་བ་ནས། སུས་ཀྱང་འཇིག་རྟེན་
འདིར་ཆོས་དང་མཐུན་པ་ཞེས་བྱ་བའི་བར་དུའོ། །དེ་ལ་དེ་བཞིན་གཤེགས་པའི་སྔོན་གྱིས་གནས་རྗེས་སུ་དྲན་པས་མངོན་སུམ་དུ་བྱེད་པ། མཁྱེན་པའི་སྟོབས་གང་ཞེ་ན། འདི་
ལ་ཤ་རིའི་བུ་དེ་བཞིན་གཤེགས་པས་བླ་ན་མེད་པ་ཡང་དག་པའི་ཡེ་ཤེས་ཀྱི་བདག་དང་སེམས་ཅན་གཞན་རྣམས་དང་། གང་ཟག་གཞན་དག་གིས་སྔོན་གྱིས་གནས་རྣམ་པ་དུ་མ་
རྗེསུ་དྲན་ནོ། །འདི་ལྟ་སྟེ། སྐྱེ་བ་གཅིག་གམ། གཉིས་སམ། གསུམ་འམ། བཞི་འམ། ལྔ་འམ་བཅུ་འམ། ཉི་ཤུ་འམ། སུམ་བཅུ་འམ། བཞི་བཅུ་འམ། སྐྱེ་བ་སྟོང་ངམ།
སྐྱེ་བ་བྱེ་བ་ཁྲག་ཁྲིག་བརྒྱ་སྟོང་གི་བར་དུ་རྗེས་སུ་དྲན་ནོ། འཇིག་པའི་བསྐལ་པ་འམ། ཆགས་པའི་བསྐལ་པ་དུ་མ་འམ། འཇིག་པ་དང་ཆགས་པའི་བསྐལ་པ་དུ་མ་ཞིག་ན།
ང་སྔོན་ཆེ་གེ་མོ་ཞིག་བྱུང་སྟེ། མིང་ན་འདི་ཞེ་བྱ། རུས་ནི་འདི་ཞེས་བྱ། རིགས་ནི་འདི་ཞིས་བྱ། ཁ་ཟས་ནི་འདི་ལྟ་བུ་ཞིག་ཟ། ཁ་དོག་ནི་འདི་ལྟ་བུ། མཚན་མ་
ནི་འདི་ལྟ་བུ། དབྱིས་ནི་འདི་ལྟ་བུ། ཚེ་ནི་འདི་ཚམ་ཞིག་ཐུབ། ཡུན་ནི་འདི་སྲིད་ཅིག་གནས་ནས། བདེ་བ་དང་སྡུག་བསྔལ་ནི་འདི་ལྟ་བུ་ཞིག་མྱོང་ཏེ། བདག་དེ་ནས་ཚེ་

༄༅། །འཕོས་ནས་ཆེ་གེ་མོ་ཞིག་དུ་སྐྱེས་སོ། །བདག་དེ་ནས་ཚེ་འཕོས་ནས་འདིར་སྐྱེས་སོ་ཞེས་འདི་ལྟ་བུ་རྣམས་དང་བཅས། ཡུལ་ཕྱོགས་
དང་བཅས། བཞི་ཅི་ལས་གྱུར་པ་དང་བཅད་པར། བདག་དང་གཞན་གྱི་སྔོན་གྱི་གནས་དུ་མ་རྗེས་སུ་དྲན་ནོ།། །སེམས་ཅན་གང་གིས་སྔོན་གྱི་རྒྱུ་ཅི་ལྟ་བུ་དང་། རྒྱུ་གང་གི་
སེས་ཅན་དུ་གྱུར་པའི་རྒྱུ་དེ་དང་། དེ་བཞིན་གཤེག་པས་རབ་ཏུ་མཁྱེན་ཏོ།། མཁྱེན་ནས་ཀྱང་དེ་བཞིན་དུ་ཆོས་སྟོན་ཏོ།། འདས་པའི་སེམས་ཅན་ཐམས་ཅད་ཀྱིས།
འདས་པའི་སེམས་ཀྱིས་རྒྱུད་ཀྱང་རབ་ཏུ་མཁྱེན་ཏོ། སེམས་གང་གི་འོག་ཏུ་གང་ལ་དམིགས་པའི་སེམས་སྐྱེས་པ་དང་། དམིགས་པ་གང་མཚངས་བས། །
འགགས་པ་དེ་ཐམས་ཅད་ཀྱང་དེ་བཞིན་གཤེགས་པས་རབ་ཏུ་མཁྱེན་ཏོ།། དེ་ལྟར་ཤ་རིའི་བུ་སེམས་ཅན་གཅིག་གི་སེམས་ཅན་ཅིག་ནས་ཅིག་ཏུ་སེམས་འདི་ལྟ་བ་ཞིག་
འོག་ཏུ། སེམས་འདི་ལྟ་བུ་ཞིག་འབྱུང་ངོ་ཞེས་བྱ་བ་དེ་ནི། བསྐལ་པ་གང་གའི་ཀླུང་གི་བྱེ་མ་སྙེད་དུ་ཚིག་གིས་བཤད་པས་སྟོན་མི་ནུས་ཏེ་དེ་བཞིན་དུ་སེམས་ཅན་ཐམས་ཅད
ཀྱི་ཡང་ཐམས་ཅད་དེ་བཞིན་དུ་དེ་བཞིན་གཤེགས་པས་རབ་ཏུ་མཁྱེན་ཏོ།། །མཐའ་མིའ་མཐའི་བར་གྱིས་བསྐལ་པར་དེ་བཞིན་གཤེགས་པས་སེམས་ཅན་དེ་དག་གི་སེམས་རྣམ་
པར་བཤེད་ཀྱང་། དེ་བཞིན་གཤེགས་པའི་ཡེ་ཤེས་མཐར་ཐུག་པར་མི་འགྱུར་རོ།། དེ་ལྟར་ཤ་རིའི་བུ་དེ་བཞིན་གཤེགས་པའི་སྔོན་གྱི་གནས་རྗེས་སུ་དྲན་པ་སྔོན་སུམ་དུ་བྱེད་པ་

ཁྱེན་པའི་སྟོབས་ནི་བསམ་གྱི་མི་ཁྱབ། མཚུངས་པ་མེད་གྲངས་མེད། བརྗོད་དུ་མེད། དེའི་མཐའ་གནས་ནི་བདེ་བར་བསྟན་མི་ནུས་སོ། །སངས་རྒྱས་ཀྱི་
ཁྱུ་མཆོག་ཏུ་གྱུར་པས་དེ་བཞིན་གཤེགས་པ་སེམས་ཅན་དེ་དག་ལ། སེམས་ཅན་རྣམས་དགེ་བའི་རྩ་བ་དེ་དང་དེ། སངས་རྒྱས་ལ་བསྐྱེད་པ་འམ། ཉན་ཐོས་ལ་བསྐྱེད་
པ་འམ། རང་སངས་རྒྱས་ལ་བསྐྱེད་པ་འམ། ཆོས་ལ་བསྐྱེད་པ་དེ་དག་དྲན་པར་གྱིས་ཤིག། ཅེས་དྲན་པར་མཛད་དོ།། འདི་ལྟ་སྟེ། དེ་དག་ཀྱང་སངས་རྒྱས་
མཐུས་དྲན་པར་འགྱུར་རོ། །དེ་བཞིན་གཤེགས་པས་དེ་དག་ལ་དགེ་བའི་རྩ་བ་ལ་དམིགས་ཏེ་ཆོས་འདི་ལྟ་བུར་སྟོན་ཏོ། །ཅི་ནས་སེམས་ཅན་དེ་དག་བླ་ན་མེད་པ་ཡང་དག་
པར་རྫོགས་པའི་བྱང་ཆུབ་ལས་ཕྱིར་མི་ཟློག་པར་འགྱུར་ཞིང་། མོས་ཇི་ལྟ་བ་བཞིན་དུ་ལ་ལ་ནི་ཉས་ཐོས་ཀྱི་ཐེགས་པས། ལ་ལ་ནི་རང་སངས་རྒྱས་ཐེག་པས་འབྱུང་བར་འགྱུར་རོ།
ལ་ལ་ནི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་དོ།། དེ་ལྟར་ཤ་རིའི་བུ་དེ་བཞིན་གཤེགས་པའི་སྔོན་གྱི་གནས་རྗེས་སུ་དྲན་པ་མངོན་སུམ་བྱེད་པ་ཤེས་པའི་
སྟོབས་ནི་མཐའ་ཡས་མུ་མེད། ནམ་མཁའ་དང་མཚུངས་ཤིང་མཉམ་མོ། བྱང་ཆུབ་སེམས་དཔས་དེ་ཐོས་ནས་མངོན་པར་དད། ཡིད་ཆེས་རབ་ཏུ་རྟོག་སོམས་ཉིད་མེད།
ཐེ་ཙམ་མི་ཟ་བ་ནས། ནམ་མཁའ་ལྟ་བུ་བསམ་གྱིས་མི་ཁྱབ་པའི་བར་དུའོ།། བཅོམ་ལྡན་འདས་ཀྱིས་དེ་སྐད་གསུངས་ཏེ། བདེ་བར་གཤེགས་པས་དེ་སྐད། །

༄༅། །བཀའ་སྩལ་ནས་སྟོན་པས་ཡང་འདི་སྐད་གསུང་སོ།། བདག་གི་དང་ནི་དེ་བཞིན་གཤེགས་དག་གིས་
འཇིག་རྟེན་སྒྲོན་མས་སྔོན་གྱི་དྲན་པ་ནི། བསྐལ་པ་བྱེ་བ་ཁྲག་ཁྲིག་མཐའ་ཡས་པ། སྐྱུ་རུར་ལྔ་ལག་ཐིལ་བཞག་པ་བཞིན། མིང་རུས་དེ་བཞིན་ཁ་དོག་རྣམ་པར་རྟོག་
ཚེ་དང་གནས་དང་འཆི་འཕོ་འགྲོ་བ་དང་། གང་གི་རྒྱུ་སེམས་ཅན་རྒྱུད་ལྡན་པ། དུས་མཁྱེན་པ་ནི་དེ་ལ་ཆོས་ཀྱང་འཆད། འགྲོ་བ་རྣམས་ནི་སེམས་དང་སེམས་བྱང་ཆོས།
གང་དག་འདས་པ་མཐའ་ཡས་མུ་མེད་པ། གང་གི་འོག་ཏུ་སེམས་གང་བྱུང་བ་ཀུན། རྒྱལ་བ་ཡེ་ཤེས་ཆེན་པོས་མངའ་བས་མཁྱེན། སེམས་ཅན་གཅིག་གིས་
སེམས་རྒྱུ་སྔོན་འདས་པ། བདེ་བར་གཤེགས་པས་རབ་ཏུ་མཁྱེན་པ་ནི། བསྐལ་པ་གང་གའི་ཀླུང་གི་བྱེ་མ་སྙེད་དུ། བཤད་དང་དེའི་མཐའ་མར་ཕྱིན་མི་འགྱུར། སྔོན་
གྱི་སྤྱོད་པ་ཅི་སྙེད་དག་ནི། ཕྱི་མའི་མཐའི་བར་དུ་ངས་བཤད་ཀྱང་། མཚུངས་པ་མེད་པའི་ཡི་ཤེས་མི་ཟད་དེ། བཅོམ་ལྡན་ཡེ་ཤེས་རྒྱ་མཚོ་འདི་འདྲའོ།། སྔོན་གྱི་རྒྱལ་
ལ་སྟི་སྟང་གང་བྱས་ཤིང་། སེམས་ཅན་གང་དག་དགེ་བའི་བསམ་འགྱུར་བ། སངས་རྒྱས་རྫུ་འཕྲུལ་སྟོབས་ཀྱི་ཤུགས་ལ་གནས། སྔོན་དག་དགེ་བ་བྱས་པ་རྣམས་ཀྱང་
དྲན། སྔོན་གྱི་བསོད་ནམས་ཅི་འདྲ་བྱས་པ་རྣམས། དེ་དག་རྣམས་ཀྱང་སྟོན་པའི་མཐུས་དྲན་ཏེ། དེ་དག་དྲན་ནས་ནི་གསུམ་ལ་འཁོད། མཐར་པའི་གནས་ལ་ཕྱིར་ཡང་མི་སྡོག་

འགྱུར། བདེ་གཤེགས་སྔོན་གྱི་སྦྱོང་བ་མཐའ་ཡས་ཏེ། སེམས་ཅན་ཐམས་ཅད་ཀྱི་ནི་བསམ་མི་ནུས། མཐའ་ཡས་གྲགས་པའི་སྟོབས་ནི་བརྒྱད་པ་ལ། རྒྱལ་སྲས་
བདག་ཉིད་ཆེན་པོ་དད་པར་འགྱུར། ཤརིའི་བུ་འདི་ནི་དེ་བཞིན་གཤེགས་པ་རྣམས་ཀྱིས་དེ་བཞིན་གཤེགས་པའི་སྟོབས་བརྒྱད་པ་སྟེ། སྟོབས་དེ་དང་ལྡན་པ་ཞེས་བྱ་བ་དང་། ཆོས་
མཐུན་པ་ཞེས་བྱ་བ་དང་། ཆོས་དང་མཐུན་པ་ཞེས་བྱ་བའི་བར་དུ་འོ། །དེ་ལ་དེ་བཞིན་གཤེགས་པའི་ལྷའི་མིག་རྗེས་སུ་དྲན་པ་མངོན་སུམ་དུ་བྱེད་པ་མཁྱེན་པའི་སྟོབས་གང་ཞེ་ན།
འདི་ལ་ཤ་རིའི་བུ་དེ་བཞིན་གཤེགས་པས་བླ་ན་མེད་པའི་ཡེ་ཤེས་དང་། མི་ལས་ཤིན་ཏུ་འདས་པའི་ལྷའི་མིག་རྣམས་པར་དག་པས་སེམས་ཅན་རྣམས་འཕྲོ་བ་དང་། སྐྱེ་བ་དང་།
བཟང་པོ་དང་། དན་པ་དང་། ཁ་དོག་མཛེས་པ་དང་། ཁ་དོག་མི་སྡུག་པ་དང་། འདེ་འགྲོར་འགྲོ་བ་དང་། ངན་འགྲོར་འགྲོ་བ་རྣམས་གཟིགས་སོ།། སེམས་ཅན་འདི་དག་
གིས་ལུས་ཀྱིས་ཉེས་པར་སྤྱོད་པ་དང་ལྡན། ངག་གི་ཉེས་པར་སྤྱོད་པ་དང་། ཡིད་ཀྱི་ཉེས་པར་སྤྱོད་པ་དང་ལྡན་པ། འཕགས་པ་ལ་བསྐུར་པ་འདེབས་པ། ལོག་པར་ལྟ་བ་
དག་སྟེ། དེ་དག་ལོག་པར་ལྟ་བའི་ལས་ཡང་དག་པའི་བླངས་པའི་ལུས་ཞིག་ཏེ། ཤི་བའི་འོག་ཏུ་ངན་སོང་ངན་འགྲོར་ལོག་པར་ལྟུང་བ་སེམས་ཅན་དམྱལ་བར་སྐྱེའོ།། དུད་
འགྲོ་སྐྱེ་གནས་དང་། གཤིན་རྗེའི་འཇིག་རྟེན་དུ་ཡང་དེ་བཞིན་ནོ། །ཡང་སེམས་ཅན་འདི་དག་ནི་ལུས་ཀྱི་ལེགས་པར་སྤྱོད་པ་དང་ལྡན། ངག་གི་ལེགས་པར་སྤྱོད་པ་དང་

༄༅། །ལྡན། ཡིད་ཀྱིས་ལེགས་པར་སྤྱོད་པ་དང་ལྡན་ཏེ། འཕགས་པ་རྣམས་ལ་བསྐུར་པ་མི་འདེབས་པ་ཡང་
དག་པར་ལྟ་བ་སྟེ། དེ་དག་ཡང་དག་པར་བླངས་པའི་རྒྱུས་ལུས་ཞིག་ནས། བདེ་འགྲོ་མཟོ་རིས་གྱི་འཇིག་རྟེན་དུ་ལྷར་སྐྱེའོ།། ཞེས་སེམས་ཅན་རྣམས་ཀྱི་ལས་ཅི་ལྟར་
བསགས་པ་རྣམས་རབ་ཏུ་མཁྱེན་ཏོ། དེ་ལ་དེ་བཞིན་གཤེགས་པའི་ལྷའི་མིག་དེ་ནི་ཕྱོགས་བཅུའི་སངས་རྒྱས་ཀྱི་ཞིང་ན་མཁའི་མཐའ་ཆོས་ཀྱི་དབྱིངས་ཚད་མེད་པ། །
བརྗོད་དུ་མེད་པ་གང་གའི་ཀླུང་གི་བྱེ་མ་སྙེད་ལས་ཀྱང་ཤིན་ཏུ་འདས་པ་ཐམས་ཅད་ན། སངས་རྒྱས་ཀྱི་ཞིང་གང་ཅི་སྙེད་སྣང་བར་འགྱུར་བ་དེ་དག་ཐམས་ཅད་ནི་ཚིག་པ་དང་།
འཇོག་པ་དང་། ཆགས་པར་གཟིགས་སོ།། སེམས་ཅན་གང་དག་ཁ་ཅིག་སྣང་བར་གྱུར་པ་དེ་དག་ཐམས་ཅད་འཆི་འཕོ་བ་དང་། སྐྱེ་བར་གཟིགས་སོ།། །
བྱང་ཆུབ་སེམས་དཔས་གང་དག་ཁ་ཅིག་འདི་ལ་སྣང་བར་གྱུར་པ་དེ་དག་ཐམས་ཅད་ནི། དགའ་ལྡན་གནས་ནས་འཆི་འཕོ་དང་། མའི་རུམ་དུ་འཇུག་པ་དང་། བཙའ་
བ་དང་གོམ་པ་བདུན་འདོར་བ་དང་། བཙུན་མོའི་འཁོར་གྱི་ནང་དུ་འཇུག་པ་དང་། མངོན་པར་བྱུང་བར་གཟིགས་སོ།། སངས་རྒྱས་བཅོམ་ལྡན་འདས་གང་དག་
ཁ་གཅིག་སྣང་བར་འགྱུར་བ་དེ་དག་ཐམས་ཅད་ནི་བྱང་ཆུབ་མངོན་པར་རྫོགས་པར་སངས་རྒྱས་པར་གཟིགས་སོ། །ཆོས་ཀྱི་འཁོར་ལོ་རབ་ཏུ་བསྐོར་བ་དང་། ཡོངས་སུ་མྱ་

ངན་ལས་འདའ་བར་ཡང་གཟིགས་སོ།། ཉན་ཐོས་གང་དག་ཁ་གཅིག་སྣང་བར་གྱུར་པ་དེ་དག་ཐམས་ཅད་ནི་ཤིན་དུ་ཡོངས་སུ་མྱ་ངན་ལས་འདའ་བར་གཟིགས་སོ། རང་
སངས་རྒྱས་གང་དག་ཁ་ཅིག་སྣང་བར་གྱུར་པ་དེ་ཐམས་ཅད་ནི། རྫུ་འཕྲལ་སྟོན་ཅིང་ཡོན་སྦྱོང་བར་གཟིགས་སོ།། སེམས་ཅན་གང་དག་སྣང་བར་མ་གྱུར་པ་ཕྱི་རོལ་གྱི་
དྲང་སྲོང་མངོན་པར་ཤེས་པ་ལྔ་དང་ལྡན་པ་རྣམས་ཀྱི་མིག་གིས་ལམ་དུ་མི་འགྲོ་བ་དང་། ཉན་ཐོས་དང་རང་སངས་རྒྱས་དང་། བྱང་ཆུབ་སེམས་དཔའ་རྣམས་ཀྱིས་ཀྱང་འཐོབ་
པར་མི་འགྱུར་བ་དེ་དག་དེ་བཞིན་གཤེགས་པའི་ལྷའི་མིག་གིས་གཟིགས་སོ།། དེ་ཡང་དེ་བཞིན་གཤེགས་པས་ཤིང་རྟའི་འཕང་ལོའི་ཚད་ཙམ་ལ་སྣང་བར་མ་གྱུར་
པའི་སེམས་ཅན་རྣམས་གཟིགས་པ་དེ་དག་ནི་ཤིན་ཏུ་མང་གི། སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཀྱི་ལྷ་དང་། མི་རྣམས་ནི་དེ་ལྟ་མ་ཡིན་ཏེ། དེ་ལྟར་
མི་སྣང་བར་གྱུར་པའི་སེམས་ཅན་གྱི་ཁམས་ཀྱང་ཚད་མེད་དོ།། འདི་ལྟར་ཤ་རིའི་བུ་དེ་བཞིན་གཤེགས་པ་ནི་ལྷའི་མིག་གི་སངས་རྒྱས་ཀྱི་ཞིང་ན་སེམས་ཅན་གང་སངས་
རྒྱས་ཀྱི་འདུལ་བར་འགྱུར་ཞེས་སེམས་ཅན་གྱི་ཁམས་ལ་གཟིགས་སྟེ། སེམས་ཅན་ཅི་ཙམ་སངས་རྒྱས་ཀྱིས་འདུལ་བར་འགྱུར་བ་དེ་དགི་མདུན་ན་དེ་བཞིན་གཤེགས་པས་
ཞུགས་ཤིང་། སེམས་ཅན་དེ་དག་འདུལ་ཡང་སེམས་ཅན་གཞན་གྱི་མི་ཤེས་སོ། །དེ་ལྟར་ན་ཤ་རིའི་བུ་དེ་བཞིན་གཤེགས་པའི་ལྷའི་མིག་རྗེས་སུ་དྲན་པ་མངོན་སུམ་དུ་བྱེད་

༄༅། །ཕ་མཁྱེན་པའི་སྟོབས་ནི་མཐའ་ཡས་མུ་མེད་དེ་ནམཁའ་དང་མཚུངས་ཤིང་མཉམ་མོ། བྱང་ཆུབ་སེམས་
དཔའ་པ་དེ་ཐོས་ནས་མངོན་པར་དད་པ་དང་། ནམ་མཁའ་ལྟ་བུར་བསམ་གྱི་མི་ཁྱབ་པའི་ཕྱིར་ཞེས་བྱ་བའི་བར་དུའོ། །དེ་ནས་བཅོམ་ལྡན་འདས་ཀྱིས་དོན་འདི་ཉིད་རྒྱ་ཆེར་
བསྟན་པའི་ཕྱིར། དེའི་ཚེ་ཚིགས་སུ་བཅད་པ་འདི་དག་གསུངས་སོ། །བདེ་བར་གཤེགས་པའི་ལྷའི་མིག་དྲི་མེད་དེ། བསྐལ་པ་བྱེ་བར་དགེ་བའི་ལས་ཀྱི་སྦྱངས། དེས་
ནི་རྒྱལ་བ་ཕྱོགས་བཅུའི་སངས་རྒྱས་ཞིང་། རྒྱ་ཆེན་བསམ་གྱིས་མི་ཁྱབ་རྣམས་ཀྱང་གཟིགས། འབྱུང་བ་དང་ནི་འཇིག་པ་ཅི་སྙེད་པ། ཁ་ཅི་མི་ཡིས་འཁོར་ཅིང་
སེམས་ཅན་གནས་། ཁ་ཅི་སངས་རྒྱས་ལྡན་ཞིང་ཁ་ཅིག་སྟོང། ཐམས་ཅད་རང་བྱུང་གི་ནི་སྤྱན་གྱི་གཟིགས། སེམས་ཅན་ཁམས་ནི་རྒྱ་ཆེར་བསམ་མི་ཁྱབ། །
གཟུགས་ཅན་གཟུགས་མེད་གང་དག་ཅི་སྙེད་དང་། གང་དག་ངན་འགྲོར་ལྷུང་དང་བདེ་འགྲོ་བ། ཐམས་ཅད་རང་བྱུང་གི་ནི་སྤྱན་གྱིས་གཟིགས། སངས་རྒྱས་བྱེ་བ་མང་
པོ་བཞུགས་པ་དང་། རང་འབྱུང་འདྲེན་པ་མྱ་ངན་གང་འདས་དང་། རང་རྒྱལ་གང་དང་ཉན་ཐོས་གང་ཡོད་པ། ཐམས་ཅད་རང་འབྱུང་གི་ནི་སྤྱན་གྱིས་གཟིགས། །
བྱང་ཆུབ་སེམས་དཔའ་སྲོག་ཆགས་ཕན་འདོད་པ། གང་དག་བྱང་ཆུབ་སྤྱོད་ལ་མཆོག་སྤྱོད་ཅིང་། ལ་ལ་ཞིག་མེད་གནས་ནི་རྟོགས་འགྱུར་བ། ཐམས་ཅད་རང་བྱུང་

འདྲིན་པ་དག་གིས་གཟིགས། གང་གི་སྲོག་ཆགས་ཤིང་དུ་ཕྲ་མཐོང་བ། བདེ་གཤེགས་མིག་ནི་འདི་འདྲ་དྲི་མ་མེད། མིག་སྟོབས་བསམ་གྱི་མི་ཁྱབ་དག་པ་སྟེ། རྒྱལ་
སྲས་ངེས་པ་རྣམས་ནི་མངོན་པ་དང་། ཤ་རིའི་བུ་འདི་ནི་དེ་བཞིན་གཤེགས་པ་རྣམས་ཀྱི་དེ་བཞིན་གཤེགས་པའི་སྟོབས་དགུ་པ་སྟེ། སྟོབས་དེ་དང་ལྡན་པས་ཁྱུ་མཆོག་
གི་གནས་སུ་ཞལ་གྱིས་ཕྱི་ཞིང་། འཁོར་གྱི་ནང་དུ་སེང་གེའི་སྒྲ་ཡང་དག་པར་སྒྲོག་པ་ནས། སུས་ཀྱང་འཇིག་རྟེན་འདིར་ཆོས་དང་མཐུན་པ་ཞེས་བྱ་བའི་བར་དུའོ། །དེ་ལ་དེ་
བཞིན་གཤེགས་པའི་ཟག་པ་ཟད་པ་མངོན་སུམ་དུ་བྱེད་པ་མཁྱེན་པའི་སྟོབས། གང་ཞེ་ན། འདི་ལ་ཤ་རིའི་བུ་དེ་བཞིན་གཤེགས་པ་བླ་ན་མེད་པའི་དེ་བཞིན་གཤེགས་པའི་ཡེ་ཤེས་
ཀྱི་སྟོབས་ཀྱི་ཟག་པ་ཐམས་ཅད་པས་བདག་སྐྱེ་བ་ནི་ཟད། ཚངས་པར་སྤྱོང་པ་ལ་ནི་བསྟན། བྱ་བ་ནི་བྱས་འདི་ལས་སྲིད་པ་གཞན་མི་ཤེས་སོ། །ཞེས་ཟག་པ་མེད་པ། སེམས་
ཅན་པར་གྲོལ་བ། རང་གི་མངོན་པར་ཤེས་པས་མངོན་སུམ་དུ་བྱས་ནས་རྫོགས་པར་བྱས་ཏེ་གནས་པ་དེ་ལ། དེ་བཞིན་གཤེགས་པའི་ཟག་པ་ཟད་པའི་མཁྱེན་པའི་སྟོབས་
དེ་ནི། བག་ཆགས་ཀྱི་མཚམས་སྦྱོར་བ་ཐམས་ཅད་ཡང་དག་པར་བཅོམ་མོ། །ཉན་ཐོས་ཀྱི་ཐེགས་པའི་ཟག་པ་ཟད་པ་ནི། ཚད་དུ་བྱས་པའི་བག་ཆགས་ཡང་དག་པར་
བཅོམས་པའོ། རང་སངས་རྒྱས་ཀྱི་ཟག་པ་ཟད་པ་ནི་ཚད་ཡོད་སྙིང་རྗེ་ཆེན་པོ་དང་བྲལ་བ་སྤོབས་པ་དང་བྲལ་བའོ། །དེ་བཞིན་གཤེགས་པའི་ཟག་པ་ཟད་པ་ནི། རྣམས་

༄༅། །པ་ཐམས་ཅད་ཀྱང་མཆོག་དང་ལྡན་པ། བག་ཆགས་ཀྱི་འཚམས་སྦྱོར་བ་ཐམས་ཅད་ཡང་དག་པར་བཅོམ་
པ་སྙིང་རྗེ་ཆེན་པོས་ཀུན་བཟང་བ་མི་འཇིག་པ་དང་། སྤོབས་པ་ལ་ལྟ་བ་འཇིག་རྟེན་ཐམས་ཅད་ཀྱིས་ཟིལ་གྱི་མི་ནོན་པ་སྟེ། སྐད་ཅིག་གཅིག་དང་ལྡན་པའོ།། དེ་ཅིའི་ཕྱིར་
ཞེ་ན། དེ་བཞིན་གཤེགས་པ་ལ་ལས་ཀྱི་བག་ཆགས་མེད། ཉོན་མོངས་པའི་བག་ཆགས་མེད། སྤྱོད་ལམ་འཁྲུལ་པའི་བག་ཆགས་མེད་དོ།། འདི་ལྟ་སྟེ། ཤ་རིའི་
བུ་ནམ་མཁའ་ཡོངསུ་དག་པས། རྡུལ་དང་དུ་བའི་འཁྲུག་པ་དང་ལྷན་གཅིག་ཏུ་མི་གནས་པ་དེ་བཞིན་དུ། ཤ་རིའི་བུ་དེ་བཞིན་གཤེགས་པའི་ཟག་པ་ཟད་པ་མཁྱེན་པའི་
སྟོབས་ཀྱང་ཉོན་མོངས་པའི་བག་ཆགས་ཐམས་ཅད་ལྷན་ཅིག་ཏུ་མི་གནས་པའོ།། དེ་ཟག་པ་ཟད་པ་མཁྱེན་པ་དེ་ལྟ་བུ་ལ་རབ་ཏུ་གནས་ནས། ཟག་པ་དང་བཅས་པ།
ལེན་པ་དང་བཅས་པའི་སེམས་ཅན་རྣམས་ལ་ཟག་པ་ཟད་པར་བྱ་བའི་ཆོས་སྟོ་ཏོ། ལེན་པ་སྤངས་པའི་ཕྱིར་ཆོས་སྟོན་ཏེ། ཀྱི་སེམས་ཅན་རྣམས་ནི་ཡང་དག་པ་མ་
ཡིན་པ་ཀུན་ཏོག་པ་ལས་བྱུང་སྟེ། ཟག་པ་དང་ལེན་པ་རྣམས་མི་བསྐྱེད་པའི་ཕྱིར་ཡང་དག་པ་ཇི་ལྟ་བ་བཞིན་ཏུ་ཁྱེད་ཀྱི་རབ་ཏུ་རྟོགས་ཤིས་ཅེས། དེ་དག་ལ་དེ་བཞིན་གཤེགས་
པས་དཔེ་དང་ཚུལ་གྱི་ས་ཙ་ནས་ཀྱང་ཟག་པ་རྣམས་ཡང་དག་པ་མ་ཡིན་པའོ་ཞེས་ཡང་དག་པ་ཇི་ལྟ་བ་བཞིན་རབ་ཏུ་ཤེས་པར་འགྱུར་ཞིང་ཤེས་ནས་ཀྱང་། ཆོས་གང་

ཡང་མི་ལེན་ཏེ། ལེན་པ་མེད་པར་ཡོངས་སུ་མྱ་ངན་ལས་འདའ་བར་འགྱུར་བ་དེ་ལྟ་དེ་ལྟ་བུར་ཆོས་སྟོན་ཏོ།། དེ་ལྟར་ཤ་རིའི་བུ་དེ་བཞིན་གཤེགས་པས་
སེམས་ཅན་ཐམས་ཅད་ཀྱི་ཟག་པ་རྣམས་རབ་ཏུ་མཁྱེན་ཏོ།། ཟག་པ་ཀུན་ཏུ་འབྱུང་བ་དང་། ཟག་པ་འགག་པ་དང་། ཟག་པ་འགྱུར་བའི་ལམ་ཡང་དག་པར་ཇི་ལྟ་བ་
བཞིན་རབ་ཏུ་མཁྱེན་ཏེ། མཁྱེན་ནས་དེ་བཞིན་དུ་ཆོས་སྟོན་ཏོ། །བྱང་ཆུབ་སེམས་དཔའ་དེ་བཞིན་གཤེགས་པའི་ཟག་པ་ཟད་པ་མངོན་སུམ་བྱེད་པའི་མཁྱེན་པའི་སྟོབས་དེ་
ཐོས་ནས་མངོན་པར་དད། ཡིད་ཆེས་རབ་ཏུ་རྟོགས། སོམ་ཉིད་མེད་ཅིང་ཐེ་ཙོམ་མི་ཟ་ནས། ངོ་མཚ་དང་སྨད་ཀྱི་བར་དུ་འདུ་ཤེས་བསྐྱེད་དོ།། འདི་ལ་ཆོས་
ཉིད་ནི་འདི་ཡིན་ཏེ། དེ་ལ་འདི་སྐད་ཅེས་བྱའོ།། འདྲེན་པའི་ཟག་པ་མེད་པའི་ཡེ་ཤེས་ནི། རྒྱ་ཆེན་སྒྲིབ་མེད་པ་དག་པ་ཚད་མེད་དེ། སྟོབས་བཅུའི་སྟོབས་ནི་དེ་དང་ལྡན་
པས་ན། ཞི་བའི་བྱང་ཆུབ་མཆོག་འདི་རབ་ཏུ་གསུངས། ཉན་ཐོས་རྣམས་ཀྱིས་ཟག་ཟད་ཡེ་ཤེས་ནི། བག་ཆགས་མ་བཅོམ་ཚད་དང་ལྡན་པ་ཡིན། །
མིའི་དམ་པ་འདྲེན་པ་མཆོག་རབ་ཀྱི། བག་ཆགས་བཅོམ་ཞིང་ཚད་དང་ལྡན་པ་ཡིན། དེ་བཞིན་རང་རྒྱལ་བྱང་ཆུབ་གང་རེག་པ། དེ་ལ་སྙིང་རྗེ་ཆེ་དང་སྤོབས་པ་མེད། བཅོམ་
ལྡན་འདས་ནི་ཟག་པ་ཡོངས་ཟད་པ། སྙིང་རྗེ་ཆེ་དང་སྤོབས་པ་ཚད་མེད་དོ། །སངས་རྒྱས་ཟག་ཟད་མཁྱེན་ལ་གནས་ནས་ནི། འགྲོ་བའི་ཟག་པ་ཡང་དག་མ་ཡིན་ཞིང་།

༄༅། །རིགས་པའི་གནས་ཀྱི་ཚུལ་འདི་ཤེས་པས། ཆོས་འདི་ཐམས་ཅད་ལོགས་པར་ཞུགས་མཁྱེན་ཏེ།
དེ་ལ་རྒྱལ་པའི་སྙིང་རྗེ་ཆེར་སྐྱེད་ནས། ཆོས་འདི་མ་རྟག་སྟོང་པ་བདག་མེད་ཆོས། དངོས་མེད་བསྲོག་སྟེ་མཆོག་ཏུ་ཞི་བའི། ས་ལ་གཏོགས་ཤིང་སྟོས་ཤེས་རབ་ཏུ་སྟོན།
འདི་ལ་སྐྱེས་བུ་སྲོག་དང་གང་ཟག་དང་། ཤིང་སྐྱེས་ཤིང་བུ་བྱེད་པ་པོ་ཡང་མེད། ཆོས་འདི་ཐམས་ཅད་ལོག་པར་ཆགས་པ་ན། སྟོན་པས་སྙིང་རྗེས་བསྐྱེད་ནས་ཐར་སྟོན་ཀྱང་།
བདེ་བར་གཤེགས་ལ་སྐྱོ་བ་ཡོངས་མེད་དེ། ཡང་དག་ཡེ་ཤེས་རྣམས་ཀྱང་ཉམས་པ་མེད། དེ་ཕྱིར་རྒྱལ་བ་རྟག་ཏུ་རྣལ་འབྱོར་སྦྱོར། འགྲོ་ལ་ཕན་ཕྱིར་ཆོས་རྣམས་རབ་ཏུ་སྟོན།
འདི་ནི་ཕ་རོལ་སྨྲ་བ་འཇོམས་པའི་སྟོབས། མཐའ་ཡས་ནམ་མཁའ་འདྲ་བ་བཅུ་པ་སྟེ། མགོན་པོ་སྟོབས་བཅུ་དེ་ལ་གནས་གྱུར་ནས། མཚུངས་མེད་འཁོར་ལོ་དམ་པ་རབ་ཏུ་བསྐོར། །
ཤ་རིའི་བུ་དེ་བཞིན་གཤེགས་པ་རྣམས་ཀྱི་དེ་བཞིན་གཤེགས་པའི་སྟོབས་བཅུ་པ་སྟེ། སྟོབས་དེ་དང་ལྡན་པས་དེ་བཞིན་གཤེགས་པས་ཁྱུ་མཆོག་གི་གནས་སུ་ཞལ་གྱི་འཆེས་ཞིང་
འཁོར་གྱི་ནང་དུ་སེང་གེའི་སྒྲ་ཡང་དག་པར་སྒྲོག་སྟེ། འཇིག་རྟེན་འདིར་དགེ་སྦྱོང་ངམ། བྲམ་ཟེའི་བར་དུ་སུས་ཀྱང་ཆོས་དང་མཐུན་པར་རབ་ཏུ་མ་བསྐོར་བ། ཚངས་པའི་འཁོར་
ལོ་རབ་ཏུ་བསྐོར་རོ། །དེ་ལྟར་ཤ་རིའི་བུ་བྱང་ཆུབ་སེམས་དཔའ་དེ་བཞིན་གཤེགས་པའི་ཡོན་ཏན་བསམ་གྱིས་མི་ཁྱབ་པའི་ཕྱིར་དེ་བཞིན་གཤེགས་པའི་སྟོབས་རྣམས་ལ་མངོན་

པར་དང་། ཡིད་ཆེས། རབ་ཏུ་རྟོག་པ་ངོ་མཚ་དང་རྨད་ཀྱི་རབ་ཏུ་འདུ་ཤེས་པ་བསྐྱེད་དོ།། བམ་པོ་དྲུག་པའོ། །
ཡང་ཤ་རིའི་བུ་ཇི་ལྟར་ན། བྱང་ཆུབ་སེམས་དཔའ་དེ་བཞིན་གཤེགས་པ་རྣམས་ཀྱི་དེ་བཞིན་གཤེགས་པའི་མི་འཇིག་པ་བསམ་གྱིས་མི་ཁྱབ་པ་ལ་མངོན་པར་དད་། ཡིད་ཆེས་རབ་ཏུ་
རྟོག། སོམ་ཉིད་མེད། ཐེ་ཙོམ་མི་ཟ་ནས། ངོ་མཚ་དང་རྨད་ཀྱི་བར་དུ་འདུ་ཤེས་བསྐྱེད་ཅེས་ན། དེ་བཞིན་གཤེགས་པ་རྣམས་ཀྱི་དེ་བཞིན་གཤེགས་པའི་མི་འཇིགས་པའི་ནི་བཞི་པོ་
འདི་དག་སྟེ། མི་འཇིག་པ་དེ་དག་དང་ལྡན་པས། དེ་བཞིན་གཤེགས་པ་འཁོར་གྱི་ནང་དུ་སེང་གེའི་སྒྲ་ཡང་དག་པར་སྒྲོག་ཅིང་། ཁྲུ་མཆོག་གི་གནས་སུ་ཞལ་གྱི་འཆེ་སྟེ། དགེ་སྦོང་ངམ།
བྲམ་ཟེ་འམ། བདུད་དམ་སུས་ཀྱང་འཇིག་རྟེན་དུ་ཆོས་དང་མཐུན་པར་མ་སྐོར་བའི་ཚངས་པའི་འཁོར་ལོ་རབ་ཏུ་བསྐོར་རོ།། གཞི་གང་ཞེ་ན། འདི་ལ་ཤ་རིའི་བུ་དེ་བཞིན་གཤེགས་པ།
བླ་ན་མེད་པའི་དེ་བཞིན་གཤེགས་པའི་ཡེ་ཤེས་དང་ལྡན་པ། འཁོར་གྱི་ནང་དུ་ཡང་དག་པར་རྫོགས་པའི་སངས་རྒྱས་སོ་ཞེས་ཞལ་གྱི་འཆེ་བ་དེ་ལ། ལྷ་དང་བཅས་པའི་འཇིག་རྟེན་གྱི་
དེ་བཞིན་གཤེགས་པ་ལ་ཁྱོད་ཀྱི་ཆོས་འདི་མངོན་པར་རྫོགས་པར་སངས་རྒྱས་སོ་ཞེས་ཆོས་དང་མཐུན་པས་རྒོལ་བར་བྱས་མི་ནུས་སོ། །དེ་ཇི་ལྟར་ན། དེ་བཞིན་གཤེགས་པ་ཡང་དག་པར་
རྫོགས་པའི་སངས་རྒྱས་ཤེས་བྱ་ཞེ་ན། དེ་བཞིན་གཤེགས་པས་ཆོས་ཐམས་ཅད་མི་མཉམ་པ་མེད་པར་ཡང་དག་པར་མངོན་པར་སངས་རྒྱས་ཏེ། སོ་སོའི་སྐྱེ་བོའི་ཆོས་རྣམས་གང་

༄༅། །ཡིན་པ་དང་། འཕགས་པའི་ཆོས་རྣམས་གང་ཡིན་པ་དང་། སངས་རྒྱས་ཀྱི་ཆོས་རྣམས་དང་། སློབ་
པའི་ཆོས་རྣམས་གང་ཡིན་པ་དང་། མི་སློབ་པའི་ཆོས་རྣམས་གང་ཡིན་པ་དང་། སངས་རྒྱས་ཀྱི་ཆོས་རྣམས་གང་ཡིན་པ་དང་། བྱང་ཆུབ་སེམས་དཔའི་ཆོས་རྣམས་
མཉམ་པ་ཉིད་ཀྱིས་མཉམ་པ་གང་ཡིན་པ་དང་། འཇིག་རྟེན་གྱིས་ཆོས་རྣམས་གང་ཡིན་པ་དང་། འཇིག་རྟེན་ལས་འདས་པའི་ཆོས་རྣམས་གང་ཡིན་པ་དང་། ཁ་ན་
མ་ཐོ་བར་བཅས་པ་དང་། ཁ་ན་མ་ཐོ་བ་མེད་པ་དང་། ཟག་པ་དང་བཅས་པ་དང་། ཟག་པ་མེད་པ་དང་། འདུས་བྱས་དང་། འདུས་མ་བྱས་དེ་དག་ཐམས་ཅད་
མཉམ་པ་ཉིད་ཀྱིས་མཉམ་པར་དེ་བཞིན་གཤེགས་པས་མངོན་པར་རྫོགས་པར་སངས་རྒྱས་ཏེ། དེའི་ཕྱིར་དེ་བཞིན་གཤེགས་པ་ཡང་དག་པར་རྫོགས་པའི་སངས་རྒྱས་ཤེས་བྱའོ། །
དེ་ལ་མཉམ་པ་ཉིད་གང་ཞེ་ན། ལྟ་བའི་ངོ་བོ་ཉིད་ཀྱིས་སྟོང་པ་ཉིད་དུ་མཉམ་མོ། མཚན་མའི་ངོ་བོ་ཉིད་ཀྱིས་མཚན་མ་མེད་པར་མཉམ་མོ། ཁམས་སུམ་
གྱིས་ངོ་བོ་ཉིད་ཀྱི་སྨོན་པ་མེད་པར་མཉམ་མོ། །སྐྱེ་བ་ཉིད་ཀྱིས་མི་སྐྱེ་བར་མཉམ་མོ། མངོན་པར་འདུ་བྱེད་པའི་ངོ་བོ་ཉིད་ཀྱིས་མངོན་པར་འདུ་མི་བྱེད་པར་མཉམ་མོ། །
འབྱུང་བའི་ངོ་བོ་ཉིད་ཀྱི་མི་འབྱུང་བར་མཉམ་མོ། །ཀུན་གཞིའི་ངོ་བོ་ཉིད་ཀྱིས་ཀུན་བཞི་མེད་པར་མཉམ་མོ། དུས་གསུམ་གྱིས་ངོ་བོ་ཉིད་ཀྱི་ཇི་ལྟ་བ་བཞིན་དུ་

མཉམ་མོ།། མ་རིག་པ་དང་སྲིད་པ་དང་སྲིད་པའི་ངོ་བོ་ཉིད་ཀྱིས་རིག་པ་དང་རྣམ་པར་གྲོལ་བར་མཉམ་མོ།། འཁོར་བའི་ངོ་བོ་ཉིད་ཀྱིས་མྱ་ངན་ལས་འདས་
པར་མཉམ་མོ། །དེ་ལྟར་ཤ་རིའི་བུ་དེ་བཞིན་གཤེགས་པས་ཆོས་ཐམས་ཅད་མཉམ་པར་མངོན་པར་སངས་རྒྱས་ཏེ། དེའི་ཕྱིར་དེ་བཞིན་གཤེགས་པ་ཡང་དག་པར་
རྫོགས་པའི་སངས་རྒྱས་ཤེས་སོ། །དེ་བཞིན་གཤེགས་པའི་མི་འཇིགས་པ་དེ་ཡང་འཁོར་ཐམས་ཅད་ཤེས་པར་བྱེད་པ། འཁོར་ཐམས་ཅད་མགུ་བར་བྱེད་པ།།
འཁོར་ཐམས་ཅད་ཀྱིས་སེམས་ཚིམ་པར་བསྐྱེད་པ། འཁོར་ཐམས་ཅད་དགའ་བ་དང་། རབ་ཏུ་དགའ་བ་དང། དད་པ་བསྐྱེད་པ་དང་། སྙིང་རྗེ་ཆེན་པོས་
སྦྱོར་བ། དེ་བཞིན་ཉིད་ཀྱི་མཉམ་པ། དེ་ཁོ་ན་དེ་བཞིན་ཉིད། གཞན་མ་ཡིན་པ་ཉིད། མི་འགྱུར་བ་ཉིད། མི་འཁྲུག་པ་ཉིད། འབྱུང་བ་མེད་པ་ཉིད།
འཇིགས་པ་མེད་པ་ཉིད། རྩོད་པ་མེད་པ་ཉིད། དེ་བཞིན་གཤེགས་པའི་མི་འཇིག་པ་ལ་བརྩོད་པ་གང་ཡང་མེད་དོ། །དེ་བཞིན་གཤེགས་པའི་མི་འཇིག་པ་ནི་བརྩོད་པ་
མེད་པ། འཐབ་པ་མེད་པའོ།། དེ་བཞིན་ཉིད་ཀྱི་མཉམ་ཞིང་། ཆོས་ཀྱི་དབྱིངས་ངོས་མཉམ་པ། ཕྱོགས་བཅུའི་འཇིག་རྟེན་གྱི་ཁམས་རབ་འཇམ་མ་ལུས་པ་ཐམས་
ཅད་ལ་ཐོགས་པ་མེད་པའོ། །ཇི་ལྟར་དེ་བཞིན་གཤེགས་པས་འདི་ལྟ་བུའི་ཆོས་ཟབ་པོ།། ཕྲ་བ་ཤེས་པར་བཀའ་བ་དེ་དག་མངོན་པར་རྫོགས་པར་སངས་རྒྱས་པ་དེ་

༄༅། །བཞིན་དུ་སྙིང་རྗེ་ཆེན་པོ་ལ་གནས་ནས། བསྟན་པ་སྣ་ཚོགས་དང་རྣམ་གྲངས་སྣ་ཚོགས་ཀྱི་
སེམས་ཅན་གཞན་རྣམས་དང་གང་ཟག་གཞན་དག་ལ་ཆོས་ཐམས་ཅད་ཡོང་དག་པར་རབ་ཏུ་བསྟོན་ཏེ། དེའི་ཆོས་དེ་ཡང་དེ་བྱེད་པའི་སྡུག་བསྔལ་ཡང་དག་པར་
ཟད་པའི་ཕྱིར་འབྱུང་ངོ་། གང་སྟོན་པ་མ་ཡིན་ལ་སྟོན་པའོ་ཞེས་མཁས་ཆེ་བ། ཡང་དག་པར་རྫོགས་པའི་སངས་རྒྱས་མ་ཡིན་ལ། ཡང་དག་པར་
རྫོགས་པའི་སངས་རྒྱས་སོ་ཞི་ཁས་ཆེ་བ་དེ་དག་དེ་བཞིན་གཤེགས་པའི་མི་འཇིག་པའི་ཟིལ་གྱི་ནོན་ནས་དེ་དག་རྒྱག་པ་འཆད་དོ།། ཕན་ཚུན་དུ་འབྲོས་སོ། །
འདི་ལྟ་ཤ་རིའི་བུ་དེ་བཞིན་གཤེགས་པའི་མི་འཇིག་པ་མཐའ་ཡས་མུ་མེད་དེ། འདི་ལྟ་སྟེ་ནམ་མཁའ་མཐའ་ཡས་མུ་མེད་པ་དེ་བཞིན་དུ། ཤ་རིའི་བུ་དེ་བཞིན་གཤེགས་
པའི་མི་འཇིག་པ་མཐའ་ཡས་མུ་མེད་དོ།། ཤ་རིའི་བུ་དེ་བཞིན་གཤེགས་པའི་མི་འཇིག་པའི་མཐའ་འདོད་པ་ནི་ནམ་མཁའི་མཐའ་འདོད་དོ།། བྱང་ཆུབ་སེམས་དཔའ་
དེ་བཞིན་གཤེགས་པའི་མི་འཇིག་པ་བསམ་གྱིས་མི་ཁྱབ་པ་དེ་མཐོང་ནས། མངོན་པར་དང་ཡིད་ཆེས། རབ་ཏུ་རྟོག་པ་ནས། ངོ་མཚར་དང་། རྨད་ཀྱི་རབར་དུ་འདུ་
ཤེས་བསྐྱེད་དེ། འདི་ནི་མི་འཇིག་པ་དང་པོ་འོ།། གཞན་ཡང་ཤ་རིའི་བུ་དེ་བཞིན་གཤེགས་པ་བླ་ན་མེད་པའི་དེ་བཞིན་གཤེགས་པའི་ཡེ་ཤེས་དང་ལྡན་པ།

འཁོར་གྱི་ནང་དུ་གཤེགས་ནས། ད་ཟག་པ་ཟད་དོ་ཞལ་གྱི་འཆེ་སྟེ། དེ་ལ་ཁྱོད་ཀྱི་ཟག་པ་འདི་དག་མ་ཟད་དོ་བཞེས་དེ་བཞིན་གཤེགས་པ་ལ། ལྷ་དང་བཅས་པའི་འཇིག་རྟེན་གྱི་ཆོས་
དང་མཐུན་པས་བརྩོན་པར་བྱེད་པ་མེད་དོ། །དེ་བཞིན་གཤེགས་པའི་ཟྲག་པ་ཟད་པ་ནི་འདི་དག་སྟེ། དེ་བཞིན་གཤེགས་པ་འདོད་པའི་ཟག་པ་ལས་སེམས་རྣམ་པར་གྲོལ་
འདོད་ཆགས་ལ་སྤྱོད་པའི་བག་ཆགས་ཐམས་ཅད་བཅོམ་མོ། །སྲིད་པའི་ཟག་པ་ལས་སེམས་རྣམ་པར་གྲོལ་བས་ཞེ་སྣང་ལ་སྤྱོད་པའི་བག་ཆགས་ཐམས་ཅད་བཅོམ་
མོ། །མ་རིག་པའི་ཟག་པ་ལས་སེམས་རྣམས་པར་གྲོལ་བས་གཏི་མུག་ལ་སྤྱོད་པའི་བག་ཆགས་ཐམས་ཅད་བཅོམ་མོ། །ལྟ་བའི་ཟག་པ་ལས་སེམས་རྣམ་པར་གྲོལ་བས་
ཉོན་མོངས་པས་སྤྱོད་པའི་བག་ཆགས་ཐམས་ཅད་བཅོམ་སྟེ། དེའི་ཕྱིར་འཇིག་རྟེན་གྱི་ཀུན་བརྫོབས་བཟུང་སྟེ། དེ་བཞིན་གཤེགས་པས་ཟག་པ་ཟད་པ་ཞེས་བྱའོ། །
དོན་དམ་པར་ན་འཕགས་པའི་ཤེས་རབ་དང་། ཡེ་ཤེས་ཀྱི་མདུན་ན་ཆོས་གང་ཡོངས་སུ་ཤེས་པ་འམ། བསྒོམ་པ་འམ། མངོན་དུ་བྱང་བར་འགྱུར་བའི་ཆོས་གང་ཡང་མི་
འདུག་གོ། དེའི་ཕྱིར་ཞེ་ན། གང་ཟད་པ་ཞེས་བྱ་བ་དེ་ནི་ནམ་དུ་ཡང་མི་ཟད་པ་མ་ཡིན་ནོ།། དེ་ནི་ཤིན་དུ་ཟད་པ་ཉིད་ཀྱིས། གཉན་པོས་ཟད་པ་ཞེས་མི་བྱ་སྟེ། དེ་ནི་ཅི་ལྟ་
བ་བཞིན་ཟད་པ་དེ་ལ་ཟད་པ་གང་ཡང་མེད་པ་ཡང་མེད་དོ།། གང་ལ་ཟད་པ་གང་མེད་པ་དེ་འདུས་མ་བྱས་སོ། །དེ་ལ་སྐྱེ་བ་མེད་པ་འཇིག་པ་པ་མེད་པ་ལ་གནས་མེད་པ་དེ། དེའི་

༄༅། །ཕྱིན་དེ་བཞིན་གཤེགས་པ་བྱུང་ཡང་རུང་མ་བྱུང་ཡང་རུང་སྟེ། ཆོས་ཉིད་ཆོས་ཀྱི་དབྱིངས་ནི་གནས་པ་
ཉིད་དེ། དེ་བཞིན་དུ་དེ་ལ་ཡེ་ཤེས་ཞུགས་སོ། །གང་ལ་འཇུག་པ་མེད་ཅིང་མི་འཇུག་པ་ཡང་དེ་ལྟར་ཞུགས་ཏེ། དེ་ལྟ་བུའི་ཆོས་ཀྱི་ཚུལ་གྱིས་ཟག་པ་ཟད་པ་སྤོང་བར་མི་
དམིགས་ཏེ། དེ་བཞིན་གཤེགས་པ་ནི་སྙིང་རྗེ་ཆེན་པོ་གནས་ནས་ཟག་པ་སྤངས་པའི་ཕྱིར་ཆོས་སྟོན་ཏོ། །དེ་བཞིན་གཤེགས་པའི་མི་འཇིག་པ་དེ་ནི་འཁོར་ཐམས་ཅད་ཤེས་
པར་བྱེད་པ། འཁོར་ཐམས་ཅད་མགུ་བར་བྱེད་པ། འཁོར་ཐམས་ཅད་ཀྱི་ལུས་སིམ་པར་བྱེད་པ། འཁོར་ཐམས་ཅད་ཀྱི་སེམས་ཚིམ་པ་བསྐྱེད་པ། འཁོར་ཐམས་ཅད།
དགའ་བ་དང་། དང་བ་སྐྱེད་པ། སྙིང་རྗེ་ཆེན་པོས་སྦྱོར་བ། དེ་བཞིན་ཉིད་ཀྱིས་མཉམ་པ་དེ་ཁོ་ན་ཉིད། དེ་བཞིན་ཉིད་གཞན་མ་ཡིན་པ་ཉིད་མ་འགྱུར་བ་ཉིད། མི་ཁྲུགས་
པ་ཉིད་འབྱུང་བ་མེད་པ་ཉིད་འཇིག་པ་མེད་པ་ཉིད་རྩོད་པ་མེད་པ་ཉིད་དེ། དེ་བཞིན་གཤེགས་པའི་མི་འཇིག་པ་ལ་རྩོད་པ་གང་ཡང་མེད་དོ། །དེ་བཞིན་གཤེགས་པའི་མི་
འཇིག་པ་ནི་རྩོད་པ་མེད་པ་ཐབ་པ་མེད་པའོ། །དེ་བཞིན་ཉིད་ཀྱི་མཉམ་ཞིང་ཆོས་ཀྱི་དབྱིངས་ངོས་མཉམ་པ་འཇིག་རྟེན་གྱི་ཁམས་རབ་འབྱམས་མ་ལུས་པ་ཐམས་ཅད་ལ་
ཐོག་པ་མེད་དོ། །དེ་ལྟར་དེ་བཞིན་གཤེགས་པ་ཚད་མེད་བསམ་གྱི་མི་ཁྱབ་གྲངས་མེད་དཔག་དུ་མེད་པ་ཆོས་དང་ལྡན་ཞིང་སྙིང་རྗེ་ཆེན་པོས་ཡང་དག་པར་ཟིན་པའི་སེམས་

ཀྱི་ཟག་པ་སྤང་བའི་ཕྱིར་སེམས་ཅན་རྣམས་ལ་ཆོས་སྟོན་ཏོ། །དེ་ལྟར་ན་ཤ་རིའི་བུ་དེ་བཞིན་གཤེགས་པ་རྣམས་ཀྱི་དེ་བཞིན་གཤེགས་པའི་མི་འཇིག་པ་མཐའ་ཡས་པ་
ནས་གང་དེ་བཞིན་གཤེགས་པའི་མི་འཇིག་པའི་འདོད་པ་དེ་ནམ་མཁའ་མཐའ་པས་འདོད་དོ་ཞེས་བྱ་བའི་བར་དུ་སྟེ། བྱང་ཆུབ་སེམས་དཔའ་དེ་བཞིན་གཤེགས་པའི་མི་འཇིག་
པ་བསམ་གྱི་མི་ཁྱབ་པ་དེ་ཐོས་ནས། མངོན་པར་དད་ཡིད་ཆེས་རབ་ཏུ་རྟོག་པ་ནས་ངོ་མཚར་དང་རྨད་ཀྱི་བར་དུ་འདུ་ཤེས་བསྐྱེད་དོ།། ཤ་རིའི་བུ་འདི་དེ་བཞིན་གཤེགས་
པའི་མི་འཇིགས་གཉིས་པ་སྟེ། དེ་བཞིན་གཤེགས་པའི་མི་འཇིག་པ་དེ་དང་ལྡན་ཞེས་བྱ་བ་ནས། འཇིག་རྟེན་འདིར་ཆོས་དང་མཐུན་པ་ཞེས་བྱ་བའི་བར་དུ་འོ། །གཞན་
ཡང་ཤ་རིའི་བུ་དེ་བཞིན་གཤེགས་པ་བླ་ན་མེད་པའི་དེ་བཞིན་གཤེགས་པའི་ཡེ་ཤེས་དང་ལྡན་པས་འཁོར་གྱི་ནང་དུ་གཤེགས་ནས། བར་དུ་གཅོད་པའི་ཆོས་རྣམས་ལ་བར་
ཏུ་གཅོད་དོ་ཞེས་ཞལ་གྱི་འཆེ་བ་དེ་གོང་མ་བཞིན་སྦྱར་ཏེ། དེ་བཞིན་གཤེགས་པ་ལ་ལྷར་བཅས་པའི་འཇིག་རྟེན་གྱིས་ན། བར་དུ་གཅོད་པའི་ཆོས་མ་ཡིན་ནོ་ཞེས་རྒོལ་བར་
བྱེད་པ་མེད་པའི་བར་དུའོ། །དེ་ལ་བར་དུ་གཅོད་པའི་ཆོས་གང་ཞེ་ན། འདི་ལྟ་སྟེ་བར་དུ་གཅོད་པར་འགྱུར་བའི་ཆོས་གཅིག་སྟེ། གཅིག་གང་ཞེ་ན། འདི་ལྟ་སྟེ། བག་མེད་
པའི་སེམས་སོ། བར་དུ་གཅོད་པར་འགྱུར་བའི་ཆོས་གཉིས་ཏེ། ངོ་ཚ་མི་ཤེས་པ་དང་། ཁྲེལ་མེད་པའོ།། བར་དུ་གཅོད་པར་འགྱུར་བའི་ཆོས་གསུམ་ཏེ། ལུས་ཀྱི་ཉེས་

༄༅།། །པར་སྤྱད་པ་དང་། ངག་གི་ཉེ་པར་སྤྱད་པ་དང་། ཡིད་ཀྱི་ཉེས་པར་སྤྱད་པའོ།། བར་དུ་གཅོད་པར་འགྱུར་
བའི་ཆོས་བཞི་གང་ཞེ་ན། འདི་ལྟ་སྟེ། འགྲོ་བ་མ་ཡིན་བར་འགྲོ་བ་བཞི་ལ་བདུད་པས་འགྲོ་བ་མ་ཡིན་པར་འགྲོ་བ་དང་། ཞེ་སྔང་དང་། གཏི་མུག་དང་། འཇིགས་པས་འགྲོ་བ་
ཡིན་པར་འགྲོ་བའོ། །བར་དུ་གཅོད་པར་འགྱུར་བའི་ཆོས་ལྡ་སྟེ། ལྔ་གང་ཞེ་ན། འདི་ལྟ་སྟེ། སྲོད་གཅོད་པ་དང་། མ་བྱིན་པར་ལེན་པ་དང་། འདོད་པ་ལ་ལོག་པར་
གཡེམ་པ་དང་ བརྫུན་དུ་སྨྲ་བ་དང་། ཆང་མཐུང་པའོ།། བར་དུ་གཅོད་པར་འགྱུར་བའི་ཆོས་དྲུག་སྟེ། དྲུ་གང་ཞེ་ན། འདི་ལྟ་སྟེ། སངས་རྒྱས་ལ་མ་
གུས་པ་དང་། ཆོས་དང་དགེ་འདུན་དང་། བསླབས་པ་དང་། ཏིང་ངེ་འཛིན་དང་། གདིང་བ་ལ་མ་གུས་པའོ།། བར་དུ་གཅོད་པར་འགྱུར་བའི་ཆོས་བདུན་ཏེ་བདུན་གང་ཞེ་ན།
འདི་ལྟ་སྟེ། ང་རྒྱལ་དང་། ཆེ་བའི་ང་རྒྱལ་དང་། ང་རྒྱལ་ལས་ཀྱང་ང་རྒྱལ་དང་། ང་འོ་སྙམ་པའི་ང་རྒྱལ་དང་། ལོག་པའི་ང་རྒྱལ་དང་། མངོན་པའི་ང་རྒྱལ་དང་། ཅུང་
ཟད་མཉམ་པའི་ང་རྒྱལ་ལོ། བར་དུ་གཅོད་པར་འགྱུར་བའི་ཆོས་བརྒྱད་དེ། བརྒྱད་གང་ཞེ་ན། འདི་ལྟ་སྟེ། ལོགས་པའི་ལྟ་བ་དང་། ལོག་པའི་རྟོགས་པ་དང་།
ལོག་པའི་ངག་དང་། ལོག་པའི་ལས་ཀྱི་མཐའ་དང་། ལོག་པའི་མཚོ་བ་དང་། ལོག་པའི་རྩོལ་བ་དང་། ལོག་པའི་འདྲེན་པ་དང་། ལོག་པའི་ཏིང་ངེ་འཛིན་ཏོ། །བར་

དུ་གཅོད་པར་འགྱུར་བའི་ཆོས་དགུ་སྟེ། དགུ་གང་ཞེ་ན་འདི་ལྟ་སྟེ། བདག་ལ་གནོད་པར་བྱས་སོ། །ཞེས་ཀུན་ནས་མནར་སེམས་བསྐྱེད་པ་དང་། གནོད་པར་བྱེད་དོ་ཞེས་
ཀུན་ནས་མནནར་སེམས་བསྐྱེད་པ་དང་། གནོད་པར་བྱེད་པར་འགྱུར་རོ་ཞེས་ཀུན་ནས་མནར་སེམས་བསྐྱེད་པ་དང་། བདག་གི་འཛའ་བོ་ལ་གནོད་པ་བྱས་སོ་བྱད་དོ།།
བར་དུ་གཅོད་པར་འགྱུར་རོ། ཞེས་སེམས་ལ་ཀུན་ནས་མནར་སེམས་སྐྱེད་པ་དང་། བདག་དང་མི་འཇའ་བའི་དོན་བྱས་སོ་བྱེད་དོ་བྱེད་པར་འགྱུར་རོ་ཞེས་ཀུན་ནས་མནར་
སེམས་བསྐྱེད་པའོ།། བར་དུ་གཅོད་པར་འགྱུར་པའི་ཆོས་བཅུ་སྟེ། བཅུ་གང་ཞེ་ན་འདི་ལྟ་སྟེ། མི་དགེ་བ་བཅུ་སྟེ་ལས་ཀྱི་ལམ་རྣམས་ཡིན་ཏེ་འདི་ལྟ་སྟེ། སྲོག་
གཅོད་པ་དང་། མ་བྱིན་པ་ལེན་པ་དང་། འདོད་པས་ལོག་པར་གཡེམ་པ་དང་། བརྫུན་དུ་སྨྲ་བ་དང་། ཕྲ་མ་དང་ངག་རྩུབ་པོ་དང་། ཚིག་ཁྱལ་པ་དང་། རྣམ་སེམས
དང་། གནོད་སེམས་དང་། ལོག་པར་ལྟ་བའོ།། དེ་ལྟར་ཤ་རིའི་བུ་ཚུལ་མ་ཡིན་པ་ཡིད་ལ་བྱེད་པ་དང་ལྡན་ཀུན་ཏུ་སྦྱོར་བ་ཅི་སྙེད་པའི་ཆོས་དེ་དག་གིས་རོ་མྱོང་བ་ལ་རྗེས་སུ་
ལྟ་ཞིང་གནས་པ་དང་། ཕྱིན་ཅི་ལོག་དང་ལྡན་པ་དང་། འབྱུང་བ་ལ་ཀུན་ནས་ལྡང་བ་དང་། སྲེད་པ་དང་ལྟ་བ་ལ་མངོན་པར་བཞེན་པའི་ཟང་ཟིང་དང་བཅས་པའི་ཕུང་པོ་དང་བཅས་
པའི་ལུས་ཀྱི་ལས་དང་། ངག་གི་དང་། ཡིད་ཀྱི་ལས་དེ་དག་ཐམས་ཅད་དེ་བཞིན་གཤེགས་པས་བར་ཏུ་གཅོད་པ་མཁྱེན་ཏོ། །བར་དུ་གཅོད་པར་མཁྱེན་ནས་ཀྱང་ཡང་

༄༅། །དག་པ་ཇི་ལྟ་བ་བཞིན་དུ་སྟོན་ཏོ། །ཆོས་བཅུ་པོ་དེ་དག་ནི་བར་དུ་གཅོད་པར་འགྱུར་བ་སྟེ། དེ་དག་ཞི་བར་བྱ་བ་དང་།
ཉེ་བར་ཞི་བར་བྱ་བ་དང་། སྤངས་པའི་ཕྱིར་དེ་བཞིན་གཤེགས་པས་ཆོས་སྟོན་ཏོ། །དེ་བཞིན་གཤེགས་པའི་མི་འཇིག་པ་དེ་ཡང་། འཁོར་ཐམས་ཅད་ཤེས་པར་བྱེད་པ་
འཁོར་ཐམས་ཅད་མགུ་བར་བྱེད་པ། འཁོར་ཐམས་ཅད་ཀྱི་ལུས་སིམ་པར་བྱེད་པ། འཁོར་ཐམས་ཅད་ཀྱི་སེམས་ཚིམ་པར་སྐྱེད་པ། འཁོར་ཐམས་ཅད་དགའ་བ་
དང་། རབ་ཏུ་དགའ་བ་དང་། དད་པ་སྐྱེད་པ་དང་། སྙིང་རྗེ་ཆེན་པོས་སྦྱོར་བ་དེ་བཞིན་ཉིད་ཀྱི་མཉམ་པ་དེ་ཁོ་ན་ཉིད་དེ་བཞིན་ཉིད་གཞན་མ་ཡིན་པ་ཉིད་མི་འགྱུར་བ་ཉིད་
འཁྲུགས་པ་ཉིད་འབྱུང་བ་མེད་པ་ཉིད་འཇིག་པ་མེད་པ་ཉིད་རྩོད་པ་མེད་པ་ཉིད་དེ། དེ་བཞིན་གཤེགས་པའི་མི་འཇིག་པ་ལ་གཅོད་པ་གང་ཡང་མེད་དོ།། དེ་བཞིན་
གཤེགས་པའི་མི་འཇིག་པ་ནི་རྩོད་པ་མེད་པ་ཐོབ་པ་མེད་པའོ། དེ་བཞིན་ཉིད་མཉམ་ཞིང་ཆོས་ཀྱི་དབྱིངས་ངོས་མཉམ་པ་འཇིག་རྟེན་གྱི་ཁམས་རབ་འབྱམས་
མ་ལུས་པ་ཐམས་ཅད་ལ་ཐོགས་པ་མེད་དོ།། །དེ་ལྟར་དེ་བཞིན་གཤེགས་པས་ཚད་མེད་གྲངས་མེད་བསམ་གྱིས་མི་ཁྱབ་གཞལ་དུ་མེད་བརྗོད་དུ་མེད་པའི་ཆོས་དང་ལྡན་ཞིང་།
སྙིང་རྗེ་ཆེན་པོས་ཡང་དག་པར་ཟིན་པའི་སེམས་ཀྱི་བར་དུ་གཅོད་པའི་ཆོས་རྣམས་ཞི་བར་བྱ་བ་དང་། སྤང་པར་བྱ་བའི་ཕྱིར་ཆོས་སྟོན་ཏོ།། དེ་ལྟར་ཤ་རིའི་

བུ་དེ་བཞིན་གཤེགས་པའི་མི་འཇིག་པ་མཐའ་ཡས་མུ་མེད་པ་ནས། གང་དེ་བཞིན་གཤེགས་པའི་མི་འཇིག་པའི་མཐའ་འདོད་པ་དེ་ནམ་མཁའི་མཐའ་འདོད་
པ་ཞེས་བྱ་བའི་བར་དུ་སྟེ། བྱང་ཆུབ་སེམས་དཔའ་དེ་བཞིན་གཤེགས་པའི་མི་འཇིག་པ་བསམ་གྱི་མི་ཁྱབ་པ་དེ་ཐོས་ནས་མངོན་པར་དད་ཡིད་ཆེས་རབ་ཏུ་རྟོག་
སོམ་ཉིད་མེད་ཐེ་ཙོམ་མི་ཟ་བ་ནས། ངོ་མཚར་དད་རྨད་ཀྱི་བར་དུ་འདུ་ཤེས་བསྐྱེད་དོ།། ཤ་རིའི་བུ་དེ་བཞིན་གཤེགས་པའི་མི་འཇིག་པ་གསུམ་པ་སྟེ། མི་
འཇིག་པ་དེ་དང་ལྡན་པས་དེ་བཞིན་གཤེགས་པ་འཁོར་གྱིས་ནང་དུ་གཤེགས་ན་ཞེས་བྱ་བ་ནས་སུས་ཀྱང་འཇིག་རྟེན་དུ་ཆོས་དང་ཐུན་པ་ཞེས་བྱ་བའི་བར་དུའོ། །
གཞན་ཡང་ཤ་རིའི་བུ་དེ་བཞིན་གཤེགས་པ་བླ་ན་མེད་པའི་དེ་བཞིན་གཤེགས་པའི་ཡེ་ཤེས་དང་ལྡན་པས་སེམས་ཅན་རྣམས་གང་ལ་རྟེན་པས་ངེས་པར་འབྱུང་བར་
འགྱུར་བ། འཕགས་པའི་ངེས་པར་འབྱུང་བ་དེ་བྱེད་པའི་སྡུག་བསྔལ་ཡང་དག་པར་ཟད་པར་འགྱུར་བའི་ལམ་རབ་ཏུ་མཁྱེན་ཏེ། དེ་ལ་འདི་ངེས་པར་འབྱུང་བའི་ལམ་
མ་ཡིན་ནོ།། ཞེས་དེ་བཞིན་གཤེགས་པ་ལ། ལྷ་དང་བཅས་པའི་འཇིག་རྟེན་གྱི་ཆོས་དང་འཐུན་པས་རྒོལ་བར་བྱེད་མི་ནས་སོ། །ངེས་པར་འབྱུང་བའི་ལམ་གང་ཞེ་ན། འདི་ལྟ་
སྟེ་བསྒྲོད་པ་གཅིག་བུའི་ལམ་སྟེ། གང་སེམས་ཅན་རྣམས་རྣམ་པར་དག་པར་འགྱུར་བའོ། །ངེས་པར་འབྱུང་བའི་ཆོས་གཉིས་འདི་ལྟ་སྟེ། ཞི་གནས་དང་ལྷག་མཐོངོ་། ངེས་པར་འབྱུང་
་བྱོ་པ་།་སྱི་པི་ི་ི་ི་འ་ི་རྱི་རི་ྱི་ི་སའོ་སོ་ི་ྱི་ི་ྱི་ཀི་ི་

༄༅། །བའི་ཆོས་གསུམ་ཏེ། གསུམ་གང་ཞེ་ན། འདི་ལྟ་སྟེ། སྟོང་པ་ཉིད་དང་། མཚན་མ་མེད་པ་དང་།
སྨོན་པ་མེད་པའོ། ངེས་པར་འབྱུང་བའི་ཆོས་བཞི་སྟེ། གཞི་གང་ཞེས་ན། འདི་ལྟ་སྟེ། ལུས་གཏོགས་པའི་དྲན་པ་དང་། ཚོར་བ་གཏོགས་པའི་དྲན་པ་དང་། སེམས་ཡོངས་སུ་
གཏོགས་པའི་དྲན་པ་དང་། ཆོས་སུ་གཏོགས་པའི་དྲན་པ་སྟེ། འདི་ནི་ངེས་པར་འབྱུང་བ་བཞིའོ། །ངེས་པར་འབྱུང་བའི་ཆོས་ལྔ་སྟེ། ལྔ་གང་ཞེ་ན། འདི་ལྟ་སྟེ་དད་པའི་
དབང་པོ་དང་། བརྩོན་འགྲུས་ཀྱི་དབང་པོ་དང་། དྲན་པའི་དབང་པོ་དང༌། ཏིང་ངེ་འཛིན་གྱི་དབང་པོ་དང་། ཤེས་རབ་ཀྱི་དབང་པོ་སྟེ། འདི་ངེས་པར་འབྱུང་བའི་ཆོས་ལྔའོ།། །
ངེས་པར་འབྱུང་བའི་ཆོས་དྲུག་སྟེ། དྲུག་གང་ཞེ་ན། འདི་ལྟ་སྟེ། སངས་རྒྱས་རྗེས་སུ་དྲན་པ་དང་། ཆོས་རྗེས་སུ་དྲན་པ་དང་། དགེ་འདུན་རྗེས་སུ་དྲན་པ་དང་། ཚུལ་
ཁྲིམས་རྗེས་སུ་དྲན་པ་དང་། གཏོང་བ་རྗེས་སུ་དྲན་པ་དང་། ལྷ་རྗེས་སུ་དྲན་པ་སྟེ། འདི་ནི་ངས་པར་འབྱུང་བའི་ཆོས་དྲུག་གོ ངེས་པར་འབྱུང་བའི་ཆོས་བདུན་སྟེ། བདུན་
གང་ཞེ་ན། འདི་ལྟ་སྟེ། དྲན་པ་ཡང་དག་བྱང་ཆུབ་ཀྱི་ཡན་ལག་དང་། ཆོས་རྣམ་པར་བྱེད་པ་ཡང་དག་བྱང་ཆུབ་ཀྱི་ཡན་ལག་དང་། བརྩོན་གྲུས་ཡང་དག་བྱང་ཆུབ་ཀྱི་ཡན་
ལག་དང་། དགའ་བ་ཡང་དག་བྱང་ཆུབ་ཀྱི་ཡན་ལག་དང་། ཤིན་ཏུ་སྦྱངས་པ་ཡང་དག་བྱང་ཆུབ་ཀྱི་ཡན་ལག་དང་། ཏིང་ངེ་འཛིན་ཡང་དག་བྱང་ཆུབ་ཀྱི་ཡན་ལག་དང་།

བཏང་སྙོམས་ཡང་དག་བྱང་ཆུབ་ཀྱི་ཡང་ལག་དེ། འདི་བདུན་གོང་མ་བཞིན་ནོ། །ངེས་པར་འབྱུང་བའི་ཆོས་བརྒྱད་དེ། བརྒྱད་གང་ཞེ་ན། འདི་ལྟ་སྟེ། འཕགས་པའི་ལམ་
ཡན་ལག་བརྒྱད་པའོ། །ཡང་དག་པའི་ལྟ་བ་དང་། ཡང་དག་པའི་རྟོག་པ་དང་། ཡང་དག་པའི་ངག་དང༌། ཡང་དག་པའི་ལས་ཀྱི་མཐའ་དང་། ཡང་དག་པའི་འཚོ་བ་དང་།
ཡང་དག་པའི་རྩོལ་བ་དང་། ཡང་དག་པའི་དྲན་པ་དང་། ཡང་དག་པའི་ཏི་ངེ་འཛིན་ཏེ། འདི་བརྒྱད་གོང་མ་བཞིན་ནོ།། མཆོག་ཏུ་དགའ་བའི་རྩ་བ་ལས་སྐྱེས་པའི་ཆོས་
དགུ་སྟེ། དགུ་གང་ཞེ་ན་འདི་ལྟ་སྟེ། མཆོག་ཏུ་དགའ་བ་དང་། དགའ་བ་དང་། ཤིན་ཏུ་སྦྱངས་པ་དང་། བདེ་བ་དང་། ཏིང་ངེ་འཛིན་དང༌། ཡང་དག་པའི་ལྟ་བ་བཞིན་
དུ་ཡེ་ཤེས་མཐོང་བ་དང་། མྱ་ངན་ལས་འདས་པ་དང༌། འདོད་ཆགས་དང་བྲལ་བ་དང་། རྣམ་པར་གྲོལ་སྟེ། འདི་དག་ནི་གོང་མ་བཞིན་ནོ། །ངེས་པར་འབྱུང་བའི་ཆོས་
བཅུ་སྟེ། བཅུ་གང་ཞེ་ན་འདི་ལྟ་སྟེ། དགེ་བ་བཅུའི་ལས་ཀྱི་ལམ་མོ། འདི་ལྟ་སྟེ། སྲོག་གཅོད་པ་སྤངས་བ་དང་། མ་བྱིན་པ་ལེན་པ་སྤངས་པ་དང་། འདོད་ཆགས་ལས་
ལོག་པར་གཡེམ་པ་སྤངས་པ་དང་། རྫུན་དུ་སྨྲ་བ་སྤངས་པ་དང་། ཕྲ་མ་སྤངས་པ་དང་། ངག་བརྩུབ་པོ་སྤངས་པ་དང་། ཚིག་ཁྱལ་པ་སྤངས་པ་དང་། བརྣབ་སེམས་མེད་
པ་དང་། གནོད་སེམས་མེད་པ་དང་། ཡང་དག་པར་འདི་ལྟ་སྟེ། འདི་ཡང་གོང་མ་བཞིན་ཏེ་ལམ་དེ་ནི་ངེས་པར་འབྱུང་བར་འགྱུར་རོ།། འདི་ལྟར་ཤ་རིའི་བུ་བྱང་ཆུབ་ཀྱི་ཕྱོགས་ཀྱི་དགེ་བཅི་

༄༅། །སྙེད་པ་ཚུལ་ཁྲིམས་ཀྱི་ཕུང་པོ་དང་ལྡན་པ་འམ། ཏིང་ངེ་འཛིན་གྱི་ཕུང་པོ་དང་ལྡན་པ་འམ། ཤེས་རབ་ཀྱི་ཕུང་པོ་དང་ལྡན་
པ་འམ། རྣམ་པར་གྲོལ་བའི་ཕུང་པོ་དང་ལྡན་པ་འམ། རྣམ་པར་གྲོལ་བའི་ཡེ་ཤེས་མཐོང་བའི་ཕུང་པོ་དང་ལྡན་པ་འམ། འཕགས་པའི་བདེན་པ་དང་ལྡན་པ་
དེ་དག་གི་ཀྱང་ངེས་པར་འབྱུང་བའི་ལམ་ཞེས་བྱའོ། །གཞན་ཡང་ངེས་པར་འབྱུང་བ་ཞེས་བྱ་བ་ནི་ཡང་དག་པར་བསྒྲུབ་པ་གང་ཡིན་པ་སྟེ། ཡང་དག་པར་སྒྲུབ་པ་དེ་ནི་
ཆོས་གང་བརྩོགས་པ་འམ། འབྲི་བ་འམ། བླང་བ་འམ། དོར་བ་འམ། གཟུང་བ་འམ། སྤང་བ་མེད་དོ། །དེ་ཅིའི་ཕྱིར་ཞེ་ན། ཡང་དག་པར་བསྒྲུབ་པ་ལ་ཞུགས་
བ་ནི། གཉིས་ལ་མི་འཇུག་སྟེ། ཆོས་ཐམས་ཅད་གཉིས་སུ་མེད་པར་ཡང་དག་པར་ཇི་ལྟ་བ་བཞིན་དུ་ཡེ་ཤེས་མཐོང་བ་ནི། ངེས་པར་འབྱུང་བའི་ལམ་སྟེ། དེ་བཞིན་
གཤེགས་པ་སེམས་ཅན་རྣམས་ལ། ངེས་པར་འབྱུང་བའི་ལམ་ཡང་དག་པར་རབ་ཏུ་སྟོན་ཏོ། །དེ་བཞིན་གཤེགས་པའི་མི་འཇིགས་པ་དེ་ཡང་འཁོར་ཐམས་ཅད་མགུ་
བར་བྱེད་པ། འཁོར་ཐམས་ཅད་ཀྱིས་ལུས་སིམ་པར་བྱེད་པ། འཁོར་ཐམས་ཅད་ཀྱི་སེམས་ཚིམ་པར་བསྐྱེད་པ། འཁོར་ཐམས་ཅད་དགའ་བ་དང་། རབ་ཏུ་དགའ་བ་དང་།
དད་པ་སྐྱེད་པ་སྙིང་རྗེ་ཆེན་པོས་སྦྱོར་བ། དེ་བཞིན་ཉིད་ཀྱི་མཉམ་པ་དེ་ཁོ་ན་ཉིད། དེ་བཞིན་ཉིད། གཞན་མ་ཡིན་པ་ཉིད། མི་འགྱུར་བ་ཉིད། མི་འཁྲུགས་པ་ཉིད། འབྱུང་བ་མེད་པ་ཉིད་

འཇིག་པ་མེད་པ་ཉིད། བརྩོད་པ་མེད་པ་ཉིད་དེ། དེ་བཞིན་གཤེགས་པའི་འཇིགས་པ་ལ་རྩོད་པ་གང་ཡང་མེད་དོ། །དེ་བཞིན་གཤེགས་པའི་མི་འཇིགས་པ་ནི་
རྩོད་པ་མེད་པ། ཐབ་པ་མེད་པའོ། །དེ་བཞིན་ཉིད་དང་། མཉམ་ཞིང་ཆོས་ཀྱི་དབྱིངས་ཀྱི་ངོས་མཉམ་པ། འཇིགས་རྟེན་གྱི་ཁམས་རབ་འབྱམས་མ་ལུས་པ་ཐམས་ཅད་ལ་ཐོག་
པ་མེད་པའོ། །དེ་ལྟར་དེ་བཞིན་གཤེགས་པ་ཚད་མེད་གྲངས་མེད་བསམ་གྱིས་མི་ཁྱབ་གཞལ་དུ་མེད་དཔག་ཏུ་མེད། བརྗོད་དུ་མེད་པའི་ཆོས་དང་ལྡན་ཞིང་སྙིང་རྗེ་ཆེན་པོས་ཟིན་པའི་
སེམས་ཀྱི་སེམས་ཅན་རྣམས་ལ་ངེས་པར་འབྱུང་བའི་ལམ་ཡང་དག་པར་རབ་ཏུ་སྟོན་ཏེ། དེས་སོ་སོར་རྟོགས་པས། སེམས་ཅན་དེར་འཇུག་པ་རྣམས་དེ་བྱེད་པའི་སྡུག་
བསྔལ་ཡང་དག་པར་ཟད་ཅིང་ངེས་པར་འབྱུང་བར་འགྱུར་རོ། །ཤ་རིའི་བུ་འདི་ནི་དེ་བཞིན་གཤེགས་པ་རྣམས་ཀྱི་དེ་བཞིན་གཤེགས་པའི་མི་འཇིགས་པ་བཞི་པ་སྟེ།
མི་འཇིགས་པ་དེ་དང་ལྡན་པས་དེ་བཞིན་གཤེགས་པ་འཁོར་གྱི་ནང་དུ་སེང་གེའི་སྒྲ་ཡང་དག་པར་སྒྲོགས་ཅིང་། ཁྱུ་མཆོག་གི་གནས་སུ་ཞལ་གྱི་འཆེ་སྟེ། དགེ་སྦྱོ་ངམ། །
བྲམ་ཟེ་འམ། ལྷ་འམ། བདུད་ངམ། ཚང་པ་འམ། སུས་ཀྱང་འཇིག་རྟེན་འདིར་ཆོས་དང་མཐུན་པར་མ་སྐོར་བ་ཚངས་པའི་འཁོར་ལོ་རབ་ཏུ་སྐོར་རོ། །དེ་ལྟར་ཤ་རིའི་བུ་དེ་
བཞིན་གཤེགས་པའི་མི་འཇིགས་པ་གཞི་ཡིང་མཐའ་ཡས་མུ་མེན་དོ། འདི་ལྟ་སྟེ་དཔེར་ན། ཤ་རིའི་བུ་ནམཁའ་མཐའ་ཡས་མུ་མེད་པ་དེ་བཞིན་གཤེགས་པའི་མི་

༄༅། །འཇིགས་པ་བཞི་ཡང་མཐའ་ཡས་མུ་མེད་དེ་སེམས་ཅན་ཐམས་ཅད་ཀྱི་ཟད་པར་མི་འགྱུར་རོ། །ཤ་རིའི་བུ་གང་དེ་
བཞིན་གཤེགས་པའི་མི་འཇིགས་པའི་མཐའ་འདོད་པའི་དེ་ནི་ནམ་མཁའི་མཐའ་འདོད་དོ།། བྱང་ཆུབ་སེམས་དཔའ་དེ་བཞིན་གཤེགས་པ་རྣམས་ཀྱི་དེ་བཞིན་གཤེགས་པའི་
མི་འཇིགས་པ་བསམ་གྱིས་མི་ཁྱབ་པའི་ཐོས་ནས་མངོན་པར་དད་ཡིད་ཆེས་རབ་ཏུ་རྟོགས། སོམ་ཉིད་མེད། ཐེ་ཚོམ་མི་ཟ། རྒྱ་ཆེར་དགའ་མགུ་སྟེ། རངས་པ་རྙེད་
ནས་ནམ་མཁའ་ལྟ་བུར་བསམ་གྱི་མི་ཁྱབ་པའི་ཕྱིར་ངོ་མཚར་དང་སྨད་དུ་འདུ་ཤེས་བསྐྱེད་དོ།། དེ་ནས་བཅོམ་ལྡན་འདས་ཀྱིས་དེའི་ཚེ་ཚིགས་སུ་བཅད་པ་འདི་དག་གསུངསོ༑
ཆོས་ཀུན་མཉམ་པ་ཉིད་མཉམ་པར། རང་འབྱུང་བས་ནི་རྗེས་སུ་རྟོགས། དེ་ཕྱིར་ཡང་དག་རྫོ་གས་སངས་རྒྱས། དེ་བཞིན་གཤེགས་པ་མཉམ་པ་གཟིགས། །
སོ་སོའི་སྐྱེ་བོ་ཆོས་གང་ཡིན། དེ་དག་སངས་རྒྱས་ཆོས་དང་མཉམ། སློབ་དང་མི་སློབ་ཆོས་རྣམས་དང་། རང་རྒྱལ་གྱིས་ནི་ཆོས་ཉིད་དང་། གང་དག་འཇིག་རྟེན་
འདས་ཆོས་དང་། དགེ་དང་མི་དགེ་མི་གཡོ་རྣམས། མྱ་ངན་འདས་པའི་ལམ་དང་འདྲ། སྟོང་པ་ཉིད་དང་མཚན་མ་མེད། སྨོན་ལམ་དག་ནི་རྣམ་པར་སྤངས།
མ་སྐྱེས་མངོན་པར་འདུ་མི་བྱེད། འདི་ནི་མཉམ་པ་ཉིད་དུ་བསྟེན། འདི་དག་མཉམ་པ་ཉིད་རྟོགས་ནས། ཐུབ་པ་ཆེན་པོ་མི་འཇིགས་པ། གང་གི་སེམས་ཅན་འགྲོལ་

འགྱུར་བ། དེ་བཞིན་དུ་ཡང་རབ་ཏུ་སྟོན། འཇིག་རྟེན་གསུམ་ལས་རྣམ་པར་གྲོལ། རྣམ་པར་ཐར་པ་རབ་ཏུ་སྟེན། མི་དབང་གིས་ནི་མི་འཇིགས་པ། གཉིས་པ་ཡང་དག་
རབ་ཏུ་སྟན། རྒྱལ་བས་གང་ཆོས་རྗེས་སུ་སངས་རྒྱས་པ། མ་བསྟེན་པར་ནི་རྣམ་པར་གྲོལ་མི་ཐོབ། བག་མེད་པ་དང་ཁྲེལ་པ་མེད་འགྱུར་དང་། གང་ལ་ངོ་ཚ་ཅི་ཡང་མེད་པ་དང་།
ལུས་དང་ངག་རྣམས་དང་ནི་ཡིད་ཀྱིས་སུ། གང་དག་སྡོམ་པ་རྣམས་ཡང་ཡོད་མིན་དང་། བདུན་དང་ཞེ་སྡང་གཏི་མུག་འཇིགས་པ་དང་། སྲོད་གཅོད་པ་དང་གཞན་ལ་ཚེ།
བ་དང་། གཞན་གྱི་ཆུང་མ་དེ་བཞིན་རྫུན་དང་འཆང་། ང་རྒྱལ་མི་གུས་དེ་ནི་བདུན་པའོ། །གང་དག་ལོག་པར་སྨྲ་བ་བརྒྱད་པ་སྟེ། ཐམས་ཅད་རྣམ་པར་གྲོལ་བའི་ལམ་
རྒྱུན་གཅོད། གང་དག་མནར་མེད་དགུ་དང་ཉེས་མང་དང་། མེ་དགེ་བཅུའི་ལས་ཀྱི་ལམ་རྣམས་དང་། གང་དག་ཚུལ་མིན་ཞི་བ་མི་ཤེས་པ། དེ་དག་ལ་ནི་ནམ་ཡང་ཐར་
བ་མེད། ཕྱིན་ཅི་ལོག་ལ་ཞུགས་པར་རིགས་འགྱུར་ནས། བག་མེད་ཡང་དག་མ་ཡིན་སྨྲ་ལ་ཆགས། རྒྱལ་བ་རྣམས་ཀྱི་མི་འཇིགས་གསུམ་པ་སྟེ། ཆོས་ཉིད་འདི་
དག་ལ་ནི་བསྙེན་པར་བྱ། གང་དག་རྣམ་དཔྱོད་སྒོ་ནི་ཚད་མེད་ལ། མི་གང་སྟེན་པ་བྱང་ཆུབ་རེག་པར་འགྱུར། རྒྱལ་བ་ཉིད་ཀྱི་མ་ཐོས་ཐམས་ཅད་རིག་ཤེས་ནས་མ་
མཆིར་འགྲོ་བའི་ཆོས་འཆད་དོ།། ཅི་ཙམ་དགེ་བའི་ཆོས་ཡོད་པ། བྱང་ཆུབ་ཕྱོགས་དགེ་རྒྱལ་བས་བསྔགས་པ་ལ། རྟེན་པ་རྣམ་པར་ཐར་པ་མི་འཐོབ་པ། གནས་མེད་

༄༅། །པར་ནི་སྟོབས་བཅུ་རྣམས་ཀྱི་བཤད། ཚུལ་བཞིན་དུ་ནི་ཉོན་མོངས་མང་པོ་ཞི། ཡང་དག་ཆོས་དགེ་མཉམ་པ་མེད་ལྡན་ཞིང་།
ཆོས་དང་ཆོས་མ་ཡིན་ལ་དེ་མི་ཆགས། ཞི་བ་མྱ་ངན་མེད་པ་རྣམ་གྲོལ་རེག། གསོག་གསོབ་ནམཁའ་འདྲ་ཞིང་ཡ་མ་རླ། སྒྱུ་མའི་གཟུགས་འདྲ་ནམ་མཁའི་ལྟ་བུ་དང༌། །
དགེ་ཆོས་རྣམ་པ་གང་གིས་རབ་ཤེས་པ། དེ་ནི་སྲིད་པའི་མཚོ་ལས་ཐར་བར་འགྱུར། ཐུབ་པ་སྟོབས་བཅུ་རྣམས་ཀྱི་ཆོས་འདི་ནི། འགྲོ་བའི་གང་མོས་སྲིད་པར་གྲོལ་བ་ལ། །
སྙིང་རྗེ་སྙིང་རྩེ་བྱས་ནས་ཐར་བྱེད་དེ། མི་འཇིག་བཞི་པ་ནམ་མཁའ་འདྲ་བའོ། །དེ་ལྟར་ཤ་རིའི་བུ་བྱང་ཆུབ་སེམས་དཔའ་མི་འཇིགས་པ་བསམ་གྱིས་མི་ཁྱབ་ལ་མངོན་པར་
དད་ཡིད་ཆེས་རབ་ཏུ་རྟོག། སོམ་ཉིད་མེད། ཐེ་ཚོམ་མི་ཟ་བ་ནས། ནམ་མཁའ་ལྟ་བུར་བས་གྱིས་མི་ཁྱབ་པའི་ཕྱིར་ངོ་མཚར་སྨད་ཀྱི་བར་ཏུ་འདུ་ཤེས་བསྐྱེད་དོ། །
ཤ་རིའི་བུ་ཇི་ལྟ་ན་བྱང་ཆུབ་སེམས་དཔའ་དེ་བཞིན་གཤེགས་པ་རྣམས་ཀྱི་དེ་བཞིན་གཤེགས་པའི་སྙིང་རྗེ་ཆེན་པོ་བས་གྱིས་མི་ཁྱབ་པ་ལ་མངོན་དད། །
ཡིད་ཆེས་རབ་ཏུ་རྟོག་ སོམ་ཉིད་མེད། ཐེ་ཚོམ་མི་ཟ་བ་ནས། ངོ་མཚར་རྨད་ཀྱི་བར་དུ་འདུ་ཤེས་བསྐྱེད་ཅེ་ན། འདི་ལ་ཤ་རིའི་བུ་དེ་བཞིན་གཤེགས་པ་རྣམས་
ཀྱི་སྙིང་རྗེ་ཆེན་པོ་ནི་སེམས་ཅན་ཐམས་ཅད་རྗེས་སུ་མི་གཏོང་ཞིང་། རྟག་ཏུ་འཇུག་ལ། སེམས་ཅན་ཡོངས་སུ་སྨིན་པར་འགྱུར་བ་སྟེ། མི་ལྡོག་པར་རིག་པར་བྱའོ། །

དེ་བཞིན་གཤེགས་པའི་སྙིང་རྗེ་ཆེན་པོ་དེ་ཡང་། ཇི་ལྟར་དག་གི་ལས་ཀྱང་ཁོང་དུ་ཆུད་པར་བྱ་བ་སླ་བ་མ་ཡིན་པ་དེ་ལྟར་ཚད་མེད། དེ་ལྟར་མཚུངས་པ་མེད། དེ་ལྟར་དཔག་
ཏུ་མེད། དེ་ལྟར་བརྗོད་དུ་མེད། དེ་ལྟར་མི་ཟད་ཅིང་ཁོང་དུ་ཆུད་པར་དཀའོ་བོ། དེ་ཅིའི་ཕྱིར་ཞེ་ན། ཇིལྟར་དེ་བཞིན་གཤེགས་པས། བྱང་ཆུབ་ཐོབ་པ་དེ་ལྟར། སེམས་
ཅན་ལ་དེ་བཞིན་གཤེགས་པའི་སྙིང་རྗེ་ཆེན་པོ་འཇུག་སྟེ། བྱང་ཆུབ་ཇི་འདྲ་བ་སྙིང་རྗེ་ཆེན་པོ་ཡང་དེ་འདྲའོ། །དེ་བཞིན་གཤེགས་པས་བྱང་ཆུབ་ཅི་ལྟར་ཐོབ་ཅེ་ན། དེ་བཞིན་
གཤེགས་པས་རྩ་བ་མེད་པ་གནས་མེད་པའི་བྱང་ཆུབ་ཐོབ་པོ།། དེ་ལ་རྩ་བ་གང་གནས་གང་ཞེ་ན། འཇིག་ཚོགས་ནི་རྩ་བའོ། །ཡང་དག་པ་མ་ཡིན་པ། ཀུན་ཏུ་རྟོག་པ་ནི་
གནས་སོ། །དེ་བཞིན་གཤེགས་པའི་བྱང་ཆུབ་མཉམ་པ་ཉིད་ཀྱི་ཕྱིར་དེ་དག་མཉམ་པར་མཁེན་ཏེ། དེའི་ཕྱིར་དེ་བཞིན་གཤེགས་པས་རྩ་བ་མེད་པ་གནས་མེད་པའི་བྱང་ཆུབ་
མངོན་པར་རྫོགས་པར་སངས་རྒྱས་ཞེས་བྱ་སྟེ། སེམས་ཅན་འདི་དག་རྩ་བ་མེད་པ་གནས་མེད་པའི་མི་ཤེས་པས། དེ་དག་ཤེས་པར་བྱའོ། །ཞེས་སེམས་ཅན་རྣམས་ལ་དེ་བཞིན་
གཤེགས་པའི་སྙིང་རྗེ་ཆེན་པོ་འཇུག་གོ། གཞན་ཡང་ཤ་རིའི་བུ་བྱང་ཆུབ་ནི་ཞི་བ་ཉེ་བར་ཞི་བའོ། །དེ་ཇི་ལྟར་ཞི་བ་ཉེ་བར་ཞི་ཞེས་ན། ནང་ཞི་བའོ། །ཕྱི་རོལ་ཉེ་བར་
ཞི་བའོ།། དེ་ཅིའི་ཕྱིར་ཞེ་ན། མིག་ནི་བདག་དང་བདག་གིས་སྟོང་སྟེ། དེའི་རང་བཞིན་འདི་ཡིན་པས་དེའི་ཕྱིར་ཞི་བ་ཞེས་བྱའོ། །དེ་བཞིན་དུ་རྣ་བ་དང་། སྣ་དང་ལྕེ་དང་།

༄༅། །ལུས་དང་། ཡིད་ནི་བདག་དང་བདག་གིས་སྟོང་། དེའི་རང་བཞིན་འདི་ཡིན་པས་ན་དེའི་ཕྱིར་ཞི་བ་ཞེས་
བྱའོ།། དེ་མིག་སྟོང་ཡོངས་སུ་ཤེས་ནས། གཟུགས་ལ་མི་རྒྱུག་སྟེ། དེའི་ཕྱིར་ཉེ་བར་ཞི་བ་ཞེས་བྱའོ། །ཡིད་ཀྱི་བར་དུ་ཡང་སྟོང་པར་ཡོངས་སུ་ཤེས་ནས། ཆོས་
ལ་མི་རྒྱག་སྟེ། དེའི་ཕྱིར་ཉེ་བར་ཞི་བ་ཞེས་བྱའོ།། སེམས་ཅན་འདི་དག་ནི་ཞི་བ་དང་ཉེ་བར་ཞི་བ་མི་ཤེ་དེ། དེ་དག་ཤེས་བྱའོ་ཞེས་སེམས་ཅན་རྣམས་ལ་དེ་བཞིན་གཤེགས་
པའི་སྙིང་རྗེ་ཆེན་པོ་ལ་འཇུག་གོ། གཞན་ཡང་ཤ་རིའི་བུ་དེས་ནི་རང་བཞིན་གྱི་འོད་གསལ་བར་བྱང་ཆུབ་མངོན་པར་རྫོགས་པར་སངས་རྒྱས་སོ།། ཇི་ལྟར་འོད་གསལ་ཞེ་
ན་རང་བཞིན་གང་ཡིན་པ་དེ་ནི་ཀུན་ནས་ཉོན་མོངས་པ་མེད་པ་སྟེ། ནམ་མཁའ་ལྟ་བུའོ།། ནམ་མཁའ་རང་བཞིན་ནི་མཁའི་རྗེས་སུ་འབྲང་བའོ། །ནམ་མཁའ་དང་མཉམ་པ་ཉིད་
ཀྱིས་མཉམ་པ་སྟེ། དེ་ནི་རང་བཞིན་གྱིས་ཤིན་དུ་འོད་གསལ་བ། རང་བཞིན་གྱིས་འོད་གསལ་བ་འདི་ཁོང་དུ་མ་ཆུད་པས་བྱིས་པ་སོ་སོའི་སྐྱེ་བོ་རྣམས། བློ་བུར་
གྱིས་ཉོན་མོངས་པས་ཀུན་ནས་ཉོན་མོངས་པ་སྟེ། སེམས་ཅན་རྣམས་རང་བཞིན་གྱིས་འོད་གསལ་བ་འདི་མི་ཤེས་པ་དེ་དག་རང་བཞིན་གྱིས་འོད་གསལ་བ་ཁོང་དུ་ཆུད་པར་
བྱའོ། ཞེས་སེམས་ཅན་རྣམས་ལ་དེ་བཞིན་གཤེགས་པའི་སྙིང་རྗེ་ཆེན་པོ་འཇུག་གོ། གཞན་ཡང་ཤ་རིའི་བུ་ངས་ནི་བླང་བ་མེད་པ་དང་། དོར་བ་མེད་པར་བྱང་ཆུབ་མངོན་

པར་རྫོགས་པར་སངས་རྒྱས་སོ། །དེ་ལ་བླང་བ་མེད་པ་གང་དོར་བ་མེད་པ་གང་ཞེས་ན། བླང་བ་མེད་པ་ཞེས་བྱ་བ་ནི། ཆོས་ཐམས་ཅད་མི་འཛིན་པའོ། །དོར་བ་མེད་པ་ཞེས་
བྱ་བ་ནི། ཆོས་ཐམས་ཅད་རབ་ཏུ་འཛིན་པ་མེད་པའོ།། དེ་ལ་དེ་བཞིན་གཤེགས་པས་བླང་བ་མེད་པ་དང་། དོར་བ་མེད་པ་ཆུ་བོ་མཉམ་པ་ཉིད་དུ་གཟིགས་ཏེ། ཇི་ལྟར་
དེ་བཞིན་གཤེགས་པས་ཚུལ་རོལ་མེད་པ་དང་། ཕ་རོལ་མེད་པར་གཟིགས་པ་དེ་ལྟར་ཆོས་ཐམས་ཅད་ཚུ་རོལ་དང་ཕ་རོལ་དང་བྲལ་བར་དེ་བཞིན་གཤེགས་པས་མངོན་པར་རྫོགས་
པར་སངས་རྒྱས་ཏེ། དེའི་ཕྱིར་དེ་བཞིན་གཤེགས་པ་ཞེས་བྱའོ། །བླང་བ་མེད་པ་དང་། དོར་བ་མེད་པའི་སེམས་ཅན་སེམས་ཅན་རྣམས་ཀྱི་ཁོང་དུ་ཆུད་པས་བྱའོ་ཞེས་
སེམས་ཅན་རྣམས་ལ། དེ་བཞིན་གཤེགས་པའི་སྙིང་རྗེ་ཆེན་པོ་འཇུག་གོ། གཞན་ཡང་ཤ་རིའི་བུ་དེས་མཚན་མ་མེད་པ་དང་། དམིགས་པ་མེད་པའི་བྱང་ཆུབ་
མངོན་པར་རྫོགས་པར་སངས་རྒྱས་སོ། །དེ་ལ་མཚན་མ་མེད་པ་གང་། དམིགས་པ་མེད་པ་གང་ཞེ་ན། མིག་གི་རྣམ་པར་ཤེས་པ་མི་དམིགས་པ་ནི་མཚན་མ་མེད་པའོ། །
གཟུགས་ལ་ཡང་རྗེས་སུ་མི་མཐོང་བ་ནི་དམིགས་སོ། །ཡིད་ཀྱི་རྣམ་པར་ཤེས་པའི་བར་དུ་མི་དམིགས་པ་ནི་མཚན་མ་མེད་པའོ། །ཆོས་ཡང་དག་པར་རྗེས་སུ་མི་
མཐོང་བ་ནི་དམིགས་པ་མེད་པའོ། །དེ་ལྟར་ཤ་རིའི་བུ་མཚན་མ་མེད་པ་དང་། དམིགས་པ་མེད་པའི་འཕགས་པ་རྣམས་ཀྱི་སྤྱོད་ཡུལ་ལོ།། འཕགས་པ་རྣམས་

༄༅། །ཀྱི་སྤྱོད་ཡུལ་གང་ཞེ་ན། ཁམས་གསུམ་པ་ནི་འཕགས་པ་རྣམས་ཀྱི་སྤྱོད་ཡུལ་ཏེ། གང་འཕགས་པ་རྣམས་ཀྱི་
སྤྱོད་ཡུལ་དེ་ནི། བྱིས་པ་སོ་སོའི་ཐམས་ཅད་ཀྱི་སྤྱོད་ཡུལ་མ་ཡིན་པས། དེ་ཁོང་དུ་ཆུད་པར་བྱའོ། ཞེས་སེམས་ཅན་རྣམས་ལ་དེ་བཞིན་གཤེགས་པའི་སྙིང་རྗེ་ཆེན་པོ་
ལ་འཇུག་གོ། ཤ་རིའི་བུ་བྱང་ཆུབ་ནི་འདས་པ་མ་ཡིན། མ་འོངས་པ་མ་ཡིན་པ། ད་ལྟར་བྱུང་བ་མ་ཡིན་ཏེ། དུས་གསུམ་མཉམ་པ་འཁོར་གསུམ་ཡོངས་སུ་ཆད་
པའོ། །དེ་ལ་འཁོར་གསུམ་ཡོངས་སུ་ཆད་པ་གང་ཞེ་ན། གང་འདས་པ་ལ་སེམས་མི་འཇུག་པ་དང་། མ་འོངས་པ་ལ་རྣམ་པར་ཤེས་པ་རྗེས་སུ་མི་རྒྱུད་པ་དང་ད་ལྟར་
བྱུང་བ་ལ་ཡིད་ལ་བྱེད་པ་མི་འཇུག་པ་སྟེ། དེ་སེམས་དང་ཡིད་དང་རྣམ་པར་ཤེས་པ་ལ་མི་གནས་པས། འདས་པ་ལ་མ་རྟོགས། མ་འོངས་པ་ལ་རློམ་སེམས་
སུ་མི་བྱེད། ད་ལྟར་བྱུང་བ་ལ་སྤྱོས་པར་མི་བྱེད་པ་འདི་ནི་དུ་གསུམ་མཉམ་པ་ཉིད་འཁོར་གསུམ་ཡོངས་སུ་དག་པ་ཡིན་ན། སེམས་ཅན་རྣམས་ཀྱི་ཁོང་དུ་མ་ཆུད་
པས། དེ་ཁོང་དུ་ཆང་པར་བྱའོ། །ཞེས་སེམས་ཅན་རྣམས་ལ་དེ་བཞིན་གཤེགས་པའི་སྙིང་རྗེ་ཆེན་པོ་འཇུག་གོ། །ཤ་རིའི་བུ་ངས་བྱང་ཆུབ་ནི་ལུས་མེད་པ། མངོན་པར་
འདུས་མ་བྱས་པར་མངོན་པར་རྫོགས་པར་སངས་རྒྱས་ཏེ། དེ་ནི་མིག་གི་རྣམ་པར་ཤེས་པས། རྣམ་པར་ཤེས་པར་བྱ་བ་མ་ཡིན་པ་ནས། ཡིད་ཀྱི་རྣམ་པར་ཤེས་

པའི་བར་གྱིས་རྣམ་པར་ཤེས་པར་བྱ་བ་མ་ཡིན་ནོ།། འདུས་མ་བྱས་ཤེས་བྱ་བ་ནི་གང་མ་སྐྱེས་པ། མི་འཇིགས་པ་མི་གནས་པ་དེ་ནི་འཁོར་གསུམ་དང་བྲལ་བ་འདུས་
མ་བྱས་ཤེས་བྱའོ།། འདུས་མ་བྱས་ཇི་ལྟ་བར་འདུས་བྱས་ཀྱང་དེ་ལྟར་ཁོང་དུ་ཆུད་པར་བྱའོ། །དེ་ཅིའི་ཕྱིར་ཞེ་ན། གང་ཆོས་ཐམས་ཅད་ཀྱི་རང་བཞིན་དེ་ནི་དངོས་པོ་མེད་
པའོ། །གང་དངོས་པོ་མེད་པ་དེ་ནི་དངོས་པོ་མེད་པའོ། །གང་དངོས་པོ་མེད་པ་དེ་ལ་གཉིས་མེད་དེ། ལུས་མེད་པ། མངོན་པར་འདུས་མ་བྱས་པ་དེ་སེམས་ཅན་རྣམས་ཀྱིས་
ཁོང་དུ་ཆུད་པས། དེ་ཁོང་དུ་ཆུད་པར་བྱའོ། །ཞེས་སེམས་ཅན་རྣམས་ལ་དེ་བཞིན་གཤེགས་པའི་སྙིང་རྗེ་ཆེན་པོ་འཇུག་གོ། ཤ་རིའི་བུ་ངས་བྱང་ཆུབ་ནི་དབྱེར་མེད་པའི་གནས་
སུ་མངོན་པར་རྫོགས་པར་སངས་རྒྱས་སོ། །དེ་ལ་དབྱེར་མེད་པ་གང་གནས་གང་ཞེ་ན། དེ་བཞིན་ཉིད་ནི་གནས་སོ།། གནས་མེད་པ་ནི་དབྱེར་མེད་པའོ། །ཆོས་ཀྱི་དབྱིངས་ནི་
གནས་སོ།། ཐ་དང་པ་མེད་ནི་དབྱེར་མེད་པའོ།། ཡང་དག་པའི་མཐའ་ནི་གནས་སོ། །གཡོ་བ་མེད་པ་ནི་དབྱེར་མེད་པའོ།། སྟོང་པ་ཉིད་ནི་གནས་སོ། དམིགས་སུ་
མེད་པ་ནི་དབྱེར་མེད་པའོ།། མཚན་མ་མེད་པ་ནི་གནས་སོ། །རྣམ་པར་མི་རྟོག་པ་ནི་དབྱེར་མེད་པའོ།། སྨོན་པ་མེད་པ་ནི་གནས་སོ།། འཇུག་པ་མེད་པ་ནི་དབྱེར་མེད་པའོ།།
སེམས་ཅན་མེད་པ་ནི་གནས་སོ། སེམས་ཅན་མེད་པའི་རང་བཞིན་ནི་དབྱེར་མེད་པའོ། །ནམ་མཁའ་ནི་གནས་སོ། །མི་དམིགས་པ་ནི་དབྱེར་མེད་པའོ།། མི་སྐྱེ་བ་ནི་གནས་སོ། །

༄༅། །མི་འགག་པ་ནི་དབྱེར་མེད་པའོ། འདུས་མ་བྱས་ནི་གནས་སོ།། རྒྱུ་བ་མེད་པ་ནི་དབྱེར་མེད་པའོ།། བྱང་ཆུབ་ནི་གནསོ།།
ཉེ་བར་ཞི་བ་ནི་དབྱེར་མེད་པའོ།། མྱ་ངན་ལས་འདས་པ་ནི་གནས་སོ། མངོན་པར་མི་འགྲུབ་པ་ནི་དབྱིར་མེད་པའོ། །དེ་ལྟར་ཤ་རིའི་བུ་དབྱེར་མེད་པའི་གནས་འདི་སེམས་ཅན་རྣམས་
ཀྱིས་ཁོང་དུ་མ་ཆུད་པས། དེ་ཁོང་དུ་ཆུད་པར་བྱའོ་ཞེས་སེམས་ཅན་རྣམས་ལ་དེ་བཞིན་གཤེགས་པའི་སྙིང་རྗེ་ཆེན་པོས་འཇུག་གོ། ཤ་རིའི་བུ་བྱང་ཆུབ་ནི་ལས་ཀྱིས་མངོན་
པར་རྫོགས་པར་སངས་མ་རྒྱས་ཏེ། སེམས་ཀྱིས་ཀྱང་མ་ཡིན་ནོ།། དེ་ཅིའི་ཕྱིར་ཞེ་ན། ལུས་ནི་བེམ་པོ་གཡོ་བ་མེད་པ་བྱེད་པ། རྩ་དང་རྩིག་པ་དང་ཤིང་དང་རྡོ་དང་། མིག་ཡོར་
ལྟ་བུའོ།། སེམས་ནི་སྒྱུ་མ་དང་། སྨིག་སྒྱུ་དང་། ཆུ་ཟླ་ལྟ་བུ་སྟེ། གང་གིས་ལུས་དང་སེམས་དེ་ལྟར་ཁོང་དུ་ཆུད་པ་དེ་ནི་བྱང་ཆུབ་ཅེས་བྱའོ།། །བྱང་ཆུབ་ནི་ལུས་སམ་སེམས་སམ་ཆོས་
སམ། ཆོས་མ་ཡིན་པ་འམ། ཡང་དག་པ་འམ། ཡང་དག་པ་མ་ཡིན་པ་འམ། བདེན་པ་འམ། རྫུན་པ་གང་གིས་ཀྱང་བརྗོད་པར་བྱ་བ་མ་ཡིན་ནོ།། དེ་ཅིའི་ཕྱིར་ཞེ་ན། བྱང་ཆུབ་
ནི་ཆོས་ཐམས་ཅད་ཀྱིས་བརྗོད་པར་བྱ་བ་མ་ཡིན་ཏེ། བྱང་ཆུབ་ལ་གང་གིས་ཀྱང་ཚིག་གི་ཐ་སྙེད་དུ་འགྱུར་བའི་གནས་ཅུང་ཟད་ཀྱང་མེད་དོ།། ཇི་ལྟར་ནམ་མཁའ་གནས་མེད་ཅིང་
ཚིག་མེད་དེ། དེ་བཞིན་དུ། བྱང་ཆུབ་ཀྱང་གནས་མེད་པ་བརྗོད་པར་བྱ་བ་མ་ཡིན་པའོ། །དེ་ལྟར་ཤ་རིའི་བུ་ཡང་དག་པ་ཇི་ལྟར་བ་བཞིན་དུ་ཚོལ་བ་ནོངས་ཐམས་ཅད་ཚིག་མེད་པ་སྟེ།

ཆོས་ཚིག་མེད། ཚིག་ལ་ཆོས་མེད་དོ། །དེ་ལྟ་བུའི་ཆོས་ཀྱི་ཚུལ་མི་ཤེས་ཤིང་ཁོང་དུ་མ་ཚུད་པ། དེ་ཁོང་དུ་ཆུད་པར་བྱའོ་ཞེས་སེམས་ཅན་རྣམས་ལ་དེ་བཞིན་གཤེགས་པའི་སྙིང་
རྗེ་ཆེན་པོ་འཇུག་གོ། ཤ་རིའི་བུ་བྱང་ཆུབ་ནི་བཟུང་བ་མེད་ཀུན་ཏུ་གཞི་མེད་པའོ། །དེ་ལ་བཟུང་བ་མེད་པ་གང་། ཀུན་གཞི་མེད་གང་ཞེ་ན། འདི་ལྟ་སྟེ། མིག་ཡོངས་སུ་ཤེས་
པ་ནི་གཟུང་བ་མེད་པའོ། །གཟུགས་ཡང་དག་པར་རྗོས་སུ་མི་མཐོང་བ་ནི་ཀུན་གཞི་མེད་པའོ།། ཡིད་ཀྱིས་བར་དུ་ཡོངས་སུ་ཤེས་པ་ནི་གཟུང་བ་མེད་པའོ།། ཆོས་ནི་དམིགས་པ་
ནི་ཀུན་གཞི་མེད་པ་སྟེ། དེ་ལྟར་ཤ་རིའི་བུ་དེ་བཞིན་གཤེགས་པས་བཟུང་བ་མེད་པ། ཀུན་གཞི་མེད་པར་བྱང་ཆུབ་མངོན་པར་རྫོགས་པར་སངས་རྒྱས་སོ།། མངོན་པར་རྫོགས་པར་སངས་
རྒྱས་ནས་མིག་མི་འཛིན་པ་དང་། གཟུགས་ཀུན་གཞི་མེད་པས་རྣམ་པར་ཤེས་པ་མི་གནས་སོ། །ཡིད་ཀྱི་བར་དུ་མི་འཛིན་ཅིང༌། ཆོས་ཀུན་གཞི་མེད་པར་ཤེས་པ་མི་གནས་སོ། །
དེ་རྣམ་པར་ཤེས་པ་མི་གནས་པས་སེམས་ཅན་ཐམས་ཅད་ཀྱི་སེམས་ཀྱི་གནས་ཤེས་སོ། །ཇི་ལྟར་ཤེས་ཅེ་ན། སེམས་ཅན་རྣམས་ཀྱི་སེམས་ཀྱི་གནས་ནི་འདི་བཞི་སྟེ། བཞི་གང་
ཞེ་ན། འདི་ལྟ་སྟེ། གཟུགས་ནི་སེམས་ཀྱི་གནས་སོ། །ཚོར་བ་དང་། འདུ་ཤེས་དང་། འདུ་བྱེད་ནི་སེམས་ཅན་རྣམས་ཀྱི་ནི་སེམས་གནས་ཏེ། འདི་བཞིན་སེམས་ཅན་རྣམས་
ཀྱི་སེམས་ཀྱི་གནས་སོ། །གནས་དེ་ཡང་གནས་མེད་པར་དེ་བཞིན་གཤེགས་པས་མཁྱེན་ཏོ། །གནས་མེད་པའི་མཐའ་འདི་སེམས་ཅན་རྣམས་ཀྱིས་ཁོང་དུ་ཆུད་པས། དེ་ཁོང་དུ་ཆུད་

༄༅། །པར་བྱའོ་ཞེས་སེམས་ཅན་རྣམས་ལ་དེ་བཞིན་གཤེགས་པའི་སྙིང་རྗེ་ཆེན་པོ་འཇུག་གོ། ཤ་རིའི་བུ་བྱང་ཆུབ་ཅེས་བྱ་བ་ནི་སྟོང་པ་
ཉིད་ཀྱི་ཚིག་བླ་དགས་སོ། །སྟོང་པ་ཉིད་གང་གིས་བྱང་ཆུབ་སྟོང་པ་སྟོང་པ་ཉིད་དེས་ཆོས་ཐམས་ཅད་སྟོང་སྟེ། དེ་དག་སྟོང་པ་ཇི་ལྟ་བ་བཞིན་དུ། དེ་ལྟར་དེ་བཞིན་གཤེགས་
པའི་ཆོས་ཐམས་ཅད་མངོན་པར་རྫོགས་པར་སངས་རྒྱས་མོད་ཀྱི། སྟོང་པ་ཉིད་ཀྱིས་སྟོང་པ་ཉིད་མངོན་པར་རྫོགས་པར་སངས་རྒྱས་པ་ནི་མ་ཡིན་པས། སྟོང་པ་ཉིད་དམ་བྱང་
ཆུབ་ཅེས་བྱ་བ་འདི་ནི་ཚུལ་གཅིག་པའི་ཡེ་ཤེས་སོ། །དེ་ལ་གཉིས་པོ་གང་གིས་སྟོང་པ་ཉིད་དང་བྱང་ཆུབ་ཏུ་གཉིས་སུ་དབྱེ་བའི་གང་ཡང་མེད་དོ། །ཆོས་དེ་ནི་གཉིས་སུ་མེད་ཅིང་
དབྱེར་མེད་དེ། མིང་མེད་པ་མཚན་མ་མེད་པ། འཇུག་པ་མེད་པ། རབ་ཏུ་རྒྱུ་བ་མེད་པ། སྤྱོད་པ་མེད་པའོ། །གང་སྟོང་པ་ཞེས་བྱ་བ་ནི། མངོན་པར་ཆགས་པ་དང་། འཛིན་
པ་དང་། བྲལ་བའོ། །དོན་དམ་པར་ཆོས་གང་ཡང་མི་དམིགས་ཏེ། སྟོང་པ་གང་ཡིན་པ་དེ་སྟོང་པ་ཞེས་བྱའོ། །ཇི་ལྟར་ནམ་མཁའ་ནམ་མཁའ་ཞེས་ཀྱང་བྱ་ལ་ནམ་མཁའ་ནི་བརྗོད་
པར་བྱ་བ་ཡང་མ་ཡིན་ནོ།། དེ་བཞིན་དུ་སྟོང་པ་ཞེས་ཀྱང་བྱ་ལ། སྟོང་པ་ཉིད་བརྗོད་པར་བྱ་བ་མ་ཡིན་ནོ།། འདི་ལྟ་སྟེ། མིང་ཙམ་དུ་ཐ་སྙེད་འདོགས་པ་འདི་ནི་ཆོས་
ཐམས་ཅད་འཇུག་པ་སྟེ། མིང་དེ་ཡང་ཡུལ་ན་མི་གནས་ཕྱོགས་ན་མི་གནས་སོ། །ཇི་ལྟར་མིང་ཡུལ་ན་མི་གནས་ཕྱོགས་ན་མི་གནས་པ་དེ་བཞིན་དུ་ཆོས་ཀྱི་མིང་གིས་ཐ་སྙེད་

དུ་འདོགས་པའི་ཆོས་དེ་ཡང་ཡུལ་ན་མི་གནས་ཕྱོགས་ན་མི་གནས་ཏེ། དེ་ལྟར་དེ་བཞིན་གཤེགས་པས་ཆོས་ཐམས་ཅད་མཁྱེན་ཏེ། ཐོག་མ་ནས་མ་སྐྱེས་མ་བྱུང་བར་དེ་ལྟར་
མཁྱེན་པས་དེ་ལྟར་རྣམ་པར་གྲོལ་ཏེ་བཅིངས་པ་ཡང་མེད། གྲོལ་བ་ཡང་མེད། དེ་བྱིས་པ་སོ་སོའི་སྐྱེ་བོ་རྣམས་ཀྱིས་ཁོང་དུ་མ་ཆུད་པས། དེ་ཁོང་དུ་ཆད་པར་བྱའོ། །
ཞེས་སེམས་ཅན་རྣམས་ལ་དེ་བཞིན་གཤེགས་པའི་སྙིང་རྗེ་ཆེན་པོ་འཇུག་གོ། ཤ་རིའི་བུ་བྱང་ཆུབ་ནི་ནམ་མཁའ་དང་མཉམ་སྟེ། ནམ་མཁའི་ནི་མཉམ་པ་འང་མ་ཡིན།
མི་མཉམ་པ་འང་མ་ཡིན་ནོ།། བྱང་ཆུབ་ཀྱང་མཉམ་པ་ཡང་མ་ཡིན་མི་མཉམ་པ་འང་མ་ཡིན་ཏེ། ཇི་ལྟར་ཆོས་རྣམས་ཡང་དག་པར་ཡོངས་སུ་གྲུབ་པ་མེད་པ་དེ་མཉམ་པ་འང་
མི་མཉམ་པ་ཞེས་བརྗོད་པ་མ་ཡིན་ནོ།། ཤ་རིའི་བུ་དེ་བཞིན་གཤེགས་པས་ཆོས་ཐམས་ཅད་མཉམ་པ་འང་མ་ཡིན། མི་མཉམ་པ་ཡང་མ་ཡིན་པར་མངོན་པར་རྫོགས་པར་
སངས་རྒྱས་སོ། །ཇི་ལྟར་ཆོས་རྡུལ་རྩ་མ་ཡང་མཉམ་པར་བྱས་པ་འང་མ་ཡིན། མི་མཉམ་པར་བྱས་པ་ཡང་མ་ཡིན་པ་དེ་ལྟར་མངོན་པར་རྫོགས་པར་སངས་རྒྱས་སོ། །
ཆོས་ཇི་སྙེད་པ་དེ་ཡང་དག་པའི་ཡེ་ཤེས་ཀྱི་ཤེས་སོ། །ཡང་དག་པའི་ཡེ་ཤེས་གང་ཞེ་ན། ཆོས་མ་བྱུང་བ་རྣམས་འབྱུང་བ་དང་། བྱང་ནས་འཇིག་པར་འགྱུར་
བ་དེ་དག་ནི་བདག་པོ་མེད་པར་འགྱུར་། བདག་པོ་མེད་པར་འཇིག་རྟེན་རྐྱེན་གྱིས་འབྱུང་བ་དང་། འཇིག་པར་འགྱུར་ཞིང་འདི་ལ་འཇུག་པ་འམ། །

༄༅། །ལྡོག་པར་གང་ཡང་མེད་དེ། ལམ་གཅད་པའི་ཕྱིར་དེ་བཞིན་གཤེགས་པ་ཆོས་སྟོན་ཏོ། །ལམ་གཅད་པ་འདི་
སེམས་ཅན་རྣམས་ཀྱི་ཁོང་དུ་མ་ཆུད་པས། དེ་ཁོང་དུ་ཆུད་པར་བྱའོ། ཞེས་སེམས་ཅན་རྣམས་ལ་དེ་བཞིན་གཤེགས་པའི་སྙིང་རྗེ་ཆེན་པོ་འཇུག་གོ། ཤ་རིའི་བུ་
བྱང་ཆུབ་དེ་ནི་ཇི་ལྟ་བ་བཞིན་གྱི་གནས་སོ། །བྱང་ཆུབ་ཇི་ལྟ་བར་གཟུགས་ཀྱང་དེ་བཞིན་ཏེ། དེ་བཞིན་ཉིད་ཀྱིས་མི་འབྱུང་ངོ་། །བྱང་ཆུབ་ཇི་ལྟ་བ་བཞིན་དུ་ཚོར་བ་དང་།
འདུ་ཤེས་དང་། འདུ་བྱེད་དང་། རྣམ་པར་ཤེས་པ་ཡང་དེ་བཞིན་ཏེ། དེ་བཞིན་ཉིད་ཀྱིས་མི་འབྱུང་ངོ་། །བྱང་ཆུབ་ཇི་ལྟ་བ་བཞིན་དུ། སའི་ཁམས་དང་། ཆུའི་ཁམས་
དང་། མེའི་ཁམས་དང༌། རླུང་གི་ཁམས་ཀྱང་དེ་བཞིན་ཏེ། དེ་བཞིན་ཉིད་ཀྱིས་མི་འབྱུང་ངོ༌།། །བྱང་ཆུབ་ཇི་ལྟ་བ་བཞིན་དུ་མིག་གི་ཁམས་དང་། གཟུགས་ཀྱི་ཁམས་དང་།
མིག་གི་རྣམ་པར་ཤེས་པའི་ཁམས་ནས། ཡིད་ཀྱི་ཁམས་དང་། ཆོས་ཀྱི་ཁམས་དང་། ཡིད་ཀྱི་རྣམས་པར་ཤེས་པའི་ཁམས་ཀྱི་བར་དུའོ། །ཆོས་རྣམས་ཀྱི་བཏགས་
པ་ནི་འདི་ཙམ་དུ་ཟད་དེ།། །དེ་ནི་ཕུང་པོ་དང་ཁམས་དང་། སྐྱེ་མཆེད་རྣམས་སུ་བཏགས་པ་ཏེ། དེ་དག་ཀྱང་དེ་བཞིན་གཤེགས་པས་ཇི་ལྟ་བ་བཞིན་དུ་མངོན་པར་རྫོགས་
པར་སངས་རྒྱས་སོ། ཕྱིན་ཅི་མ་ལོག་པར་མངོན་པར་རྫོགས་པར་སངས་རྒྱས་པས་ན། སྔོན་ཇི་ལྟ་བར་ཕྱིན་ཀྱང་དེ་བཞིན་དུ། བར་དུ་ཡང་དེ་བཞིན་ཏེ། སྔོན་གྱི་

མཐའ་ནས་མ་སྐྱེས། ཕྱི་མའི་མཐར་མི་འཕོའོ།། བར་དུ་ཡང་དབེན་པ་སྟེ། དེ་ལྟར་དེ་དག་ནི་ཇི་ལྟ་བ་བཞིན་གྱི་གནས་ཡིན་ནོ།། ཅིག་ཇི་ལྟ་བ་ཐམས་ཅད་
ཀྱང་དེ་བཞིན་ནོ།། ཐམས་ཅད་ཇི་ལྟ་བར་ཅིག་ཀྱང་དེ་བཞིན་ཏེ། ཇི་ལྟ་བ་བཞིན་ནི་ཅིག་གམ། མང་པོར་མི་འགྱུར་རོ། །ཇི་ལྟ་བུ་བཞིན་གི་གནས་ཏེ།
སེམས་ཅན་རྣམས་ཀྱི་ཁོང་དུ་ཆུད་པས། དེ་ཁོང་དུ་ཆུད་བར་བྱའོ་ཞེས་སེམས་ཅན་རྣམས་ལ་དེ་བཞིན་གཤེགས་པའི་སྙིང་རྗེ་ཆེན་པོ་འཇུག་གོ། ཤ་རིའི་བུ་
བྱང་ཆུབ་ནི་རྣམ་པ་ལ་འཇུག་པ། རྣམ་པ་མེད་པ་ལ་ཞུགས་པའོ། །དེ་ལ་རྣམ་པ་གང་རྣམ་པ་མེད་པ་གང་ཞེ་ན། ཤ་རིའི་བུ་རྣམ་པ་ཞེས་བྱ་བ་ནི་དག་པའི་
ཆོས་རྣམས་རྩོམ་པའོ།། རྣམ་པར་ཤེས་བྱ་བ་ནི་མི་གནསོ། རྣམ་པ་མེད་པ་ཞེས་བྱ་བ་ནི། རྣམ་པར་ཐར་པའི་སྒོའོ།། མཚན་མ་མེད་པའི་ཏིང་ངེ་འཛིན་
ཏོ༑ རྣམ་པ་ཞེས་བྱ་བ་ནི་སེམས་གཞལ་བ་དང་། བགྲང་བ་དང་། སོ་སོ་རྟོགས་པ་འོ། རྣམ་པར་མེད་པ་ཞེས་བྱ་བ་གཞལ་བ་ལས་ཡང་དག་བར་འདས་པའོ། །
གཞལ་བ་ལས་ཡང་དག་པར་འདས་པ་གང་ཞེ་ན། གང་ན་རྣམ་པར་ཤེས་པའི་ལས་མེད་པའོ། རྣམ་པ་ཞེས་བྱ་བ་ནི་གང་ན་འདུས་བྱས་ལ་སོ་སོར་རྟོག་
པའོ། རྣམ་པ་མེད་པའི་འདུས་མ་བྱས་མངོན་སུམ་དུ་བྱེད་པའོ། རྣམ་པ་དང་རྣམ་པ་མེད་པ་ལ་འཇུག་པ་འདི། བྱིས་པ་སོ་སོའི་སྐྱེ་བོ་རྣམས་ཀྱི་ཁོང་དུ་མ་

༄༅། །ཆུད་པས། དེ་ཁོང་དུ་མ་ཆུད་པས། དེ་ཁོང་དུ་ཆུད་པར་བྱའོ། ཞེས་སེམས་ཅན་རྣམ་ལ་དེ་བཞིན་གཤེགས་པའི་སྙིང་རྗེ་ཆེན་པོ་འཇུགོ །ཤ་རིའི་བུ་།
བྱང་ཆུབ་ནི་ཟག་པ་མེད་པ། ལེན་པ་མེད་པའོ། །དེ་ལ་ཟག་པ་དང་། ལེན་པ་མེད་པ་དང་། ལེན་པ་མེད་པ་གང་ཞེ་ན། ཟག་པ་མེད་པ་ཞེས་བྱ་བ་ནི། ཟག་པ་བཞི་དང་བྲལ།
པ་སྟེ འདོད་པའི་ཟག་པ་དང་བྲལ་བ་དང་། སྲིད་པའི་ཟག་པ་དང་བྲལ་བ་དང་། མ་རིག་པའི་ཟག་པ་དང་བྲལ་བ་དང་། ལྟ་བའི་ཟག་པ་དང་བྲལ་བའོ། །ཉེ་བར་ལེན་
པ་མེད་པ་ཞེས་བྱ་བ་ནི། ལེན་པ་བཞི་དང་བྲལ་བ་སྟེ། འདོད་པའི་ལེན་པ་དང་བྲལ་བ་དང་། སྲིད་པའི་ལེན་པ་དང་བྲལ་བ་དང་། ལྟ་བའི་ལེན་པ་དང་བྲལ་བ་དང་།
ཚུལ་ཁྲིམས་དང་རྟུལ་ཞུགས་ཀྱི་ལེན་པ་དང་བྲལ་བའོ། །དེ་ལ་ཉེ་བར་ལེན་པ་བཞི་པོ་དེ་དག་ཐམས་ཅད་ནི། མ་རིག་པས་དངོས་པོར་བྱས་པ་དང་། སྲིད་པའི་ཆུས་
གཡོགས་པ་དང་། བདག་མངོན་པར་ཆགས་པའི་ཕུང་པོ་དང་། ཁམས་དང་སྐྱེ་མཆེད་ལེན་ཏོ། །དེ་ལ་དེ་བཞིན་གཤེགས་པས་བདག་ཉེ་བར་ལེན་པའི་རྩ་བ་ཡོངས་སུ་མཁྱེན་
པའི་ཕྱིར་བདག་རྣམ་པར་དག་པ་དང་། སེམས་ཅན་རྣམ་པར་དག་པ་མཁྱེན་ཏོ།། བདག་རྣམ་པར་དག་པ་གང་ཡིན་པ་དེ་ལ་ཡོངསུ་རྟོགས་པ་གང་ཚུལ་བཞིན་མ་
ཡིན་པ་ཡིད་ལ་བྱེད་པར་འགྱུར་བའི་ཡོངས་སུ་རྟོག་པ་གང་ཡང་མེད། དེ་ནི་ཚུལ་བཞིན་ཡིད་ལ་བྱེད་པ་དང་ལྡན་པས། མ་རིག་པ་ཀུན་ནས་མི་སློང་ངོ་། །མ་རིག་པ་

ཀུན་ནས་མི་སློང་བས། སྲིད་པ་ཡན་ལག་བཅུ་གཉིས་ཀུན་ནས་མི་སྔང་བ་དེ་ནི་སྐྱེ་བ་མེད་པའོ། །གང་སྐྱེ་བ་མེད་པ་དེ་ནི་ངེས་པར་གྱུར་པའོ། གང་ངེས་པར་གྱུར་
པའོ། །གང་ངེས་པར་གྱུར་བ་དེ་ནི་ངེས་པའི་དོན་ཏོ། །གང་ངེས་པའི་དོན་དེ་ནི་དམ་པའོ། །གང་དོན་དམ་པ་དེ་གང་ཟག་མེད་པའི་དོན་ཏོ། །གང་གང་ཟག་མེད་པའི་དོན་དེ་བརྗོད་དུ་མེད་པའི་དོན་ཏོ། །གང་བརྗོད་དུ་མེད་
པའི་དོན་དེ་རྟེན་ཅིང་འབྲེལ་བར་འབྱུང་བའི་དོན་ཏོ། །གང་རྟེན་ཅིང་འབྲེལ་བར་འབྱུང་བའི་དོན་དེ་ཆོས་ཀྱི་དོན་ཏོ། །གང་ཆོས་ཀྱི་དོན་དེ་དེ་བཞིན་གཤེགས་པའི་དོན་ཏེ། དེ་ཕྱིར་སུས་རྟེན་ཅིང་འབྲེལ་བར་འབྱུང་བ་
མཐོང་བ་དེས་ཆོས་མཐོང་ངོ། སུས་ཆོས་མཐོང་བ་དེས་དེ་བཞིན་གཤེགས་པ་མཐོང་སྟེ། འདི་ལྟར་དེ་བཞིན་ཉིད་དུ་བཙལ་ན་ཅི་ཡང་མི་མཐོང་བ་དེ་ལྟར་མཐོང་ངོ།། དེ་ལ་ཅི་ཡང་ཞེས་བྱས་
བ་གང་ཞེ་ན། འདི་ལྟ་སྟེ། མཚན་མ་མེད་པ་དང་། དམིགས་པ་མེད་པའོ།། གང་གིས་མཚན་མ་མེད་པ་དང་། དམིགས་པ་མེད་པ་མཐོང་བ་དེས་ཡང་དག་པར་མཐོང་
སྟེ། དེ་ལྟར་དེ་བཞིན་གཤེགས་པས་ཆོས་ཐམས་ཅད་མཉམ་པ་ཉིད་དུ་མཉམ་པར་མངོན་པར་རྫོགས་པར་སངས་རྒྱས་སོ།། ཟག་པ་མེད་པ་དང་ལེན་པ་
མེད་པ་འདི་བྱིས་པ་སོ་སོའི་སྐྱེ་བོ་རྣམས་ཀྱིས་ཁོང་དུ་མ་ཆུད་པས། དེ་ཁོང་དུ་ཆུད་པར་བྱའོ་ཞེས་སེམས་ཅན་རྣམས་ལ་དེ་བཞིན་གཤེགས་པའི་སྙིང་
རྗེ་ཆེན་པོ་འཇུག་གོ། ཤ་རིའི་བུ་བྱང་ཆུབ་ནི་དག་པ་དྲི་མ་མེད། ཉོན་མོངས་པ་མེད་པའོ། །དེ་ལ་དག་པ་གང་དྲི་མ་མེད་པ་གང་།

༄༅། །ཉོན་མོངས་པ་མེད་པ་གང་ཞེ་ན། སྟོང་པ་ཉིད་ནི་དག་པའོ།། མཚན་མ་མེད་པ་ནི་དྲི་མ་མེད་པའོ། །
སྨོན་པ་མེད་པ་ནི་ཉོན་མོངས་པ་མེད་པའོ། སྐྱེ་བ་མེད་པ་ནི་དག་པའོ།། མངོན་པར་འདུ་མི་བྱེད་པ་ནི་དྲི་མ་མེད་པའོ། །ཉེ་བར་ལེན་པ་མེད་པ་ནི་ཉོན་མོངས་པ་མེད་པའོ། །
རང་བཞིན་ནི་དག་པའོ།། ཡོངས་སུ་དག་པའི་དྲི་མ་མེད་པའོ།། འོད་གསལ་བ་ཉོན་མོངས་པ་མེད་པའོ།། སྤྲོས་པ་མེད་པ་ནི་དག་པའོ།། མ་སྤྲོས་པ་ནི་དྲི་མ་མེད་པའོ།
སྤྲོས་པ་ཉེ་བར་ཞི་བ་ནི་ཉོན་མོངས་པ་མེད་པའོ།། དེ་བཞིན་ཉིད་ནི་དག་པའི། ཆོས་ཀྱི་དབྱུངས་ནི་དྲི་མ་མེད་པའོ།། ཡང་དག་པའི་མཐའ་ནི་ཉོན་མོངས་པ་མེད་པའོ། །
གོ་འབྱེད་པ་ནི་དག་པའོ།། ནམ་མཁའ་ནི་དྲི་མ་མེད་པའོ།། ནམ་མཁའ་ནི་ཉོན་མོངས་པ་མེད་པའོ།། ནང་ཡོངས་སུ་ཤེས་པ་དག་པའོ།། ཕྱི་རོལ་ཏུ་མི་རྒྱུ་བ་ནི་
དྲི་མ་མེད་པའོ།། ཕྱི་དང་ནང་མི་དམིགས་པ་ནི་ཉོན་མོངས་པ་མེད་པའོ།། ཕུང་པོ་ཡོངས་སུ་ཤེས་པ་ནི་དག་པའོ།། ཁམས་ཀྱི་རང་བཞིན་ནི་དྲི་མ་མེད་པའོ། །སྐྱེ་མཆེད་
སྤོང་པ་ནི་ཉོན་མོངས་པ་མེད་པའོ།། འདས་པ་ལ་ཟད་པ་ཤེས་པ་ནི་དག་པའོ།། མ་འོངས་པ་ལ་མི་སྐྱེ་བ་ཤེས་པ་ནི་དྲི་མ་མེད་པའོ། །ད་ལྟར་བྱུང་བ་ལ་ཆོས་ཀྱི་དབྱེངས་
ལ་གནས་པའི་ཡེ་ཤེས་ནི་ཉོན་མོངས་པ་མེད་པ་སྟེ། དེ་ལྟར་དག་པ་དང་། དྲི་མ་མེད་པ་དང་། ཉོན་མོངས་པ་མེད་པ་གནས་ཅིག་ཏུ་འཇུག་པར་འགྱུར་བ་འདི་ལྟ་སྟེ།

ཞི་བའི་གནས་སོ། །གང་ཞི་བ་དེ་ནི་རབ་ཏུ་ཞི་བ་དེ་ཉེ་བར་ཞི་བ་ཏེ། ཐུབ་པ་ཞེས་བྱའོ། །དེ་ལྟ་བས་ནི་ལྟར་ནམ་མཁའ་ཇི་ལྟ་བར་བྱང་ཆུབ་ཀྱང་དེ་བཞིན་ནོ།། བྱང་ཆུབ་
ཇི་ལྟ་བར་ཆོས་ཀྱང་དེ་བཞིན་ནོ།། ཆོས་ཇི་ལྟ་བར་སེམས་ཅན་ཡང་དེ་བཞིན་ནོ།། སེམས་ཅན་ཇི་ལྟ་བར་ཞིང་ཡང་དེ་བཞིན་ནོ།། ཞིང་ཇི་ལྟ་བར་མྱ་ངན་ལས་འདས་
པ་ཡང་དེ་བཞིན་ནོ།། དེ་བས་ན་ཆོས་ཐམས་ཅད་ནི་མྱ་ངན་ལས་འདས་པ་དང་མཉམ་ཞེས་བྱ་སྟེ། མཐར་ཐུག་པའི་རྣམ་པས་གཉེན་པོ་མེད་དོ།། གཉེན་པོ་མེད་པའི་
རྣམ་པས་ཐོག་མ་ནས་རྣམ་པར་དག་པའོ།། ཐོག་མ་ནས་དྲི་མ་མེད་པའོ།། ཐོག་མ་ནས་ཉོན་མོངས་པ་མེད་པའོ།། དེ་ལ་དེ་བཞིན་གཤེགས་པས། འདི་ལྟར་གཟུགས་
ཅན་དང་གཟུགས་མེད་པའི་ཆོས་ཐམས་ཅད་མངོན་པར་སངས་རྒྱས་ནས། སེམས་ཅན་གྱི་ཁམས་ལ་རྣམ་པར་གཟིགས་ཤིང་། སེམས་ཅན་རྣམས་ལ་དག་པ་དང།
དྲི་མ་མེད་པ་དང་། ཉོན་མོངས་པ་མེད་པས་རྣམ་པར་རོལ་པ་ཞེས་བྱ་བའི་སྙིང་རྗེས་ཆེན་པོ་འཇུག་གོ། །དེ་ལྟར་ཤརིའི་བུ་དེ་བཞིན་གཤེགས་པའི་སྙིང་རྗེ་ཆེན་པོ་
དག་པ་དང་དྲི་མ་མེད་པ་དང་། ཉོན་མོངས་པ་མེད་པར་ལྷུན་གྱིས་གྲུབ་པས་རྟག་ཏུ་འཇུག་སྟེ། ཕྱིས་གཏང་བར་བྱ་བ་མེད་ཅིང༌། ཕྱོགས་བཅུའི་འཇིགས་རྟེན་གྱི་ཁམས་
རབ་འབྱོས་མ་ལུས་པར་ཐོགས་པ་མེད་དོ། །དེ་ལྟར་ཤ་རིའི་བུ་དེ་བཞིན་གཤེགས་པའི་སྙིང་རྗེ་ཆེན་པ་ན་མཐའ་ཡས་མུ་མེད་དེ། གང་དེ་བཞིན་གཤེགས་པའི་སྙིང་རྗེ་ཆེན་པོའི་

༄༅། །མཐའ་འདོད་པ་དེ་ནི། ནམ་མཁའི་མཐའ་འདོད་དོ།། བྱང་ཆུབ་སེམས་དཔས་དེ་བཞིན་གཤེགས་པའི་སྙིང་རྗེ་ཆེན་པོ་
བསམ་གྱིས་མི་ཁྱབ་པ་དེ་ཐོས་ནས་མངོན་པར་དད། ཡིད་ཆེས་རབ་ཏུ་རྟོགས། སོམ་ཉིད་མེད། ཐེ་ཚོམ་མི་ཟ་བ་ནས་ནམ་མཁའ་ལྟ་བུར་བསམ་གྱིས་མི་ཁྱབ་པའི་ཕྱིར། ངོ་མཚར་
དང་རྨད་ཀྱི་བར་དུ་འདུ་ཤེས་བསྐྱེད་དོ།། དེ་ནས་བཅོམ་ལྡན་འདས་ཀྱིས་དོན་འདི་ཉིད་རྒྱ་ཆེར་བསྟན་པའི་ཕྱིར། དེའི་ཚེ་ཚིགས་སུ་བཅད་པ་འདི་དག་གསུངས་སོ། །རྩ་བ་མེད་
ཅིང་གནས་མེད་པར། སངས་རྒྱས་ཀྱིས་ནི་བྱང་ཆུབ་རེག། ཇི་ལྟར་རྟོགས་པ་དེ་བཞིན་དུ། སྲོག་ཆགས་རྣམས་ནི་ཀུན་ལ་སྟོན། ནང་གི་མིག་ནི་སྟོང་པ་སྟེ། ཕྱི་རོལ་
གཟུགས་ཀྱང་སྟོང་པའོ།། ཞི་དང་ཉེ་བར་ཞི་བ་ཡི། སངས་རྒྱས་ཀྱིས་ནི་བྱང་ཆུབ་རེག། ཞི་དང་ཉེ་བར་ཞི་བ་དེ། སེམས་ཅན་ཁོང་དུ་མ་ཆུད་པས། ཚིག་དོན་རྟོགས་
ནས་སེམས་ཅན་ལ། དེ་དག་ལ་ནི་སྙིང་རྗེ་འཇུག། བྱང་ཆུབ་རང་བཞིན་འོད་གསལ་ཞིང་། རྣམ་དག་ནམ་མཁའ་འདྲ་བ་སྟེ། སེམས་ཅན་རྣམས་ཀྱིས་མི་ཤེས་པས།
དེ་དག་ལ་ཡང་སྙིང་རྗེ་འཇུག། ཆོས་རྣམས་ཀུན་ལ་འཛིན་པ་དང་། རབ་ཏུ་འཛིན་པ་ཡོད་མ་ཡིན། བླང་མེད་དོར་བ་མེད་པ་ཡི། སངས་རྒྱས་ཀྱིས་ནི་བྱང་ཆུབ་རེག།
སེམས་ཅན་འདི་དག་མི་ཤེས་པས། དེ་དག་ལ་ནི་སྙིང་རྗེ་འཇུག། མཚན་མ་མེད་ཅིང་དམིགས་པ་མེད། འཕགས་པ་རྣམས་ཀྱིས་སྤྱོད་ཡུལ་འདི། བྱིས་པའི་སྤྱོད་ཡུལ་མ་

ཡིནཔ། སངས་རྒྱས་ཀྱིས་ནི་བྱང་ཆུ་རེག། གང་དག་མི་མཁས་བཅིངས་པ་ཡིས། སོ་སོའི་སྐྱེ་བོས་མི་ཤེས་པས། དེ་བཞིན་གཤེགས་པས་
སེམས་ཅན་ལ། སྙིང་རྗེ་ཆེན་པོ་རབ་ཏུ་འཇུག། རང་བཞིན་གིས་ནི་འདུས་མ་བྱས། སྐྱེ་བ་མེད་ཅིང་འཇིག་པ་མེད། དེ་ལ་གནས་པ་ཡོད་མིན་ཏེ། མཚན་ཉིད་
གསུམ་ལས་རྣམ་པར་གྲོལ།། འདུས་བྱས་རྣམས་ཀྱི་རང་བཞིན་ནི། བྱིས་པས་ཁོང་དུ་མི་ཆུད་པས། དེ་དག་ལ་ཡང་སྙིང་རྗེ་འཇུག། ཚུལ་འདིུ་གང་གིས་སངས་རྒྱས་པ། བྱང་
ཆུབ་ལུས་ཀྱི་མི་རྟོགས་སྟེ། སེམས་ཀྱིས་ཀྱང་ནི་འཚང་མི་རྒྱ། ལུས་ནི་བེམ་པོའི་རང་བཞིན་ཏེ། སེམས་ཀྱང་སྒྱུ་མ་ལྟ་བུའོ། ལུས་དང་སེམས་ཀྱི་རང་བཞིན་ཏེ།
བྱིས་པས་ཁོད་དུ་མ་ཆུད་པས། ཚུལ་འདི་ཁོང་དུ་ཆུད་གྱུར་ནས། དེ་དག་ལ་ནི་སྙིང་རྗེ་འཇུག། རང་བྱུང་བ་ནི་བྱང་ཆུབ་དམ་པ་རྒྱ་ཆེན་མཆོག་རེག་སྟེ། ཤིང་མཆོག་དང་དུ་བཞུགས་
ནས་སེམས་ཅན་ཁམས་ལ་རྣམ་པར་གཟིགས། འཁོར་བའི་འཁོར་ལོ་ཞུགས་ཤིང་འགྲོ་རྒྱུད་སྣ་ཚོགས་འཁྱམ་གྱུར་པ། དེ་དག་གཟིགས་ནས་སངས་རྒྱས་ཀྱི་ནི་སྙིང་རྗེ་མི་ཟད་འདུག་
ང་དང་རྒྱགས་པ་དག་ལ་ཆགས་ཤིང་ལྟ་བའི་དྲ་བས་གཟིངས། སྡུག་བསྔལ་བདེ་དང་མི་རྟག་རྟག་དང་སྡུག་བསྔལ་ཤིང་། བདག་དང་སེམས་ཅན་དང་ནི་སྲོག་ཏུ་ལྟ་བར་ཆགས་
པ་རྣམས། གཟིགས་ནས་དེ་དག་ལ་ནི་སངས་རྒྱས་སྙིང་རྗེ་མ་ཟད་འཇུག། སེམས་ཅན་ཁམས་ནི་གཏི་མུག་ལིང་ཏོག་ཁེབས་ཤིང་སྒྲིབས་ཀུན། ཉི་མ་སྤྲིན་ཁེབས

༄༅། །བཞིན་དུ་སྣང་མེད་ལམ་མེར་མི་འགྱུར་བ། དེ་དག་གཟིགས་ནས་ཡེ་ཤེས་སྣང་བ་དྲི་མེད་འོད་བྱ་
ཞེ། དེ་དག་ལ་ཡང་སངས་རྒྱས་ཀྱི་ནི་སྙིང་རྗེ་མི་བཟད་འཇུག། ངན་ཚོགས་འགྲོ་བར་ཞུགས་ཤིང་ལམ་སྟོན་རབ་ཏུ་ཁྱམས་པ་རྣམས། སེམས་ཅན་སེམས་ཅན་དམྱལ་
དང་དུད་འགྲོ་ཡི་དགས་རྒྱུད་ལྷུང་བ། དེ་དག་གཟིགས་ནས་མངོན་གྱི་རྒྱལ་བས་བསྙེན་པའི་ལམ་སྟན་ཅེས། དེ་དག་ལ་ཡང་སངས་རྒྱས་ཀྱི་ནི་སྙིང་རྗེ་མི་ཟད་འཇུག། དེ་
བཞིན་ཉིད་ལྟར་དེ་བཞིན་དུ་ཆོས་རྣམས་ཐམས་ཅད་ནི། ནམ་མཁའ་མཚུངས་འདྲ་དེ་དག་མ་བཅིངས་མ་གྲོལ་རབ་མཁྱེན་ཏེ། འགྲོ་བ་དག་ཅིང་བཟང་བའི་ཆོས་རྣམས་མི་ཤེས་
གཟིགས་ནས་སུ། དེ་དག་ལ་ཡང་སངས་རྒྱས་ཀྱི་ནི་སྙིང་རྗེ་མི་ཟད་འཇུག། དེ་ལྟར་ཤ་རིའི་བུ་བྱང་ཆུབ་སེམས་དཔའ་དེ་བཞིན་གཤེགས་པའི་སྙིང་རྗེ་ཆེན་པོ་བསམ་གྱིས་མི་
ཁྱབ་པ་ལ་མངོན་པར་དད་། ཡིད་ཆེས། རབ་ཏུ་རྟོག། སོམ་ཉིད་མེད། ཐེ་ཚོམ་མི་ཟ་རྒྱ་ཆེར་དགའ་སྟེ། རངས་པ་རྙེད་ནས། ནམ་མཁའ་ལྟ་བུར་བསམ་གྱི་མ་ཁྱ་བའི་ཕྱིར
ངོ་མཚར་དང་རྨད་དུ་འདུ་ཤེས་བསྐྱེད་དོ། ཡང་ཤ་རིའི་བུ་ཇི་ལྟར་ན་བྱང་ཆུབ་སེམས་དཔའ་དེ་བཞིན་གཤེགས་པའི་སངས་རྒྱས་ཀྱི་ཆོས་མ་འདྲེས་པ་ལ་མངོན་པར་དད། ཡིད་ཆེས་
རབ་ཏུ་རྟོག་པ་ནས། ངོ་མཚར་རྨད་ཀྱི་བར་དུ་འདུ་ཤེས་སྐྱེད་ཅེ་ན། ཤ་རིའི་བུ་དེ་བཞིན་གཤེགས་པའི་སངས་རྒྱས་ཀྱི་ཆོས་མ་འདྲེས་པ་བཅོབ་བརྒྱད་པོ་དེ་དག་སྟེ། ཆོས་དེ་དག་

དང་ལྡན་པས་དེ་བཞིན་གཤེགས་པའི་འཁོར་གྱི་ནང་དུ་སེང་གེའི་སྒྲ་ཡང་དག་པ་སྒྲོག་ཅིང་ཁྱུ་མཆོག་གི་གནས་སུ་ཞལ་གྱི་འཆེ་སྟེ། དགེ་སྦྱོང་ངམ། བྲམ་ཟེ་འམ། ལྷ་འམ།
བདུད་དམ། སུས་ཀྱང་འཇིག་རྟེན་དུ་ཆོས་དང་མཐུན་པར་མ་བསྐོར་བ། ཚངས་པའི་འཁོར་ལོ་རབ་ཏུ་བསྐོར་རོ།། སངས་རྒྱས་ཀྱི་ཆོས་ཀྱི་མ་འདྲེས་པ་བཅོ་བརྒྱད་གང་ཞེ་ན།
འདི་ལ་ཤ་རིའི་བུ་གང་གི་ཕྱིར། ལུས་ཀྱི་འཁྲུལ་པ་གང་ལས་བྱིས་པ་འམ། མཁས་པ་ཆོས་དང་མཐུན་པས་རྒོལ་བར་བྱེད་པའི་ལས་ཀྱི་འཁྲུལ་པ་དེ་བཞིན་གཤེགས་པ་ལ་མེད་དོ། །
དེ་ཅིའི་ཕྱིར་ཞེ་ན། སངས་རྒྱས་བཅོམ་ལྡན་འདས་རྣམས་ནི་ལུས་ཀྱི་ལས་འཁྲུལ་པ་མེད་པ་སྟེ། དེ་བཞིན་གཤེགས་པའི་སྤྱོད་ལམ་མཛེས་པས་ཀུན་དུ་གཟིགས་པ་དང་། རྣམ་པར་
གཟིགས་པ་དང་། བསྐུམ་པ་དང་། སྤྱང་བ་དང་། ཆོས་གོས་རྣམ་སྦྱར་དང་། ཆོས་གོས་དང་། ལྷུང་བཟེད་བསྣམས་པ་དང༌། མངོན་དུ་གཤེགས་པ་དང་། སླར་
གཤེགས་པ་དང་། བྱོན་པ་དང་། བཞུད་པ་དང་། གཞེངས་པ་དང་། བཞུགས་པ་དང་། མནལ་བ་དང་། གྲོང་དང་གྲོང་ཁྱེར་དུ་འཇུག་པ་དང་། འབྱུང་བ་ནས་ཞབས་ཀྱི་
མཐིལ་ས་ལ་མི་རེག་སྟེ། འཁོར་ལོ་ཙིབས་སྟོང་པ་ས་ལས་འབྱུང་ཞིང་། དྲི་ཡིད་དུ་འོང་བའི་པད་མ་མངོན་པར་འབྱུང་སྟེ། དེ་ལ་དེ་བཞིན་གཤེགས་པའི་ཞལ་འཇོག་གོ། །
དེ་ལ་གང་དུད་འགྲོའི་སྐྱེ་གནས་སུ་སོང་བའི་སེམས་ཅན་དག་གིས་དེ་བཞིན་གཤེགས་པའི་ཞབས་ལ་རེག་ན། དེ་དག་ཞག་བདུན་དུ་རབ་ཏུ་བདེ་བ་དང་ལྡན་པར་འགྱུར། །

༄༅། །ཤི་འཕོས་ནས་ཀྱང་བདེ་འགྲོར་མཐོ་རིས་ཀྱི་འཇིག་རྟེན་དུ་སྐྱེ་བར་འགྱུར་རོ།། དེ་བཞིན།
གཤེགས་པའི་སྐུ་ལ་ཆོས་གོས་སོར་བཞི་ཙམ་གྱི་མི་རིག་མོད་ཀྱི། རྣམ་པ་འཐོར་རླུང་གྱིས་ཀྱང་ཟློག་པར་མི་ནུས་སོ། །སྐུའི་འོད་ཀྱི་མནར་མེད་པའི་བར་གྱིས་སེམས་ཅན།
བདེ་བའི་ཚོར་བ་མྱོང་བར་འགྱུར་ཏེ། དེའི་ཕྱིར་དེ་བཞིན་གཤེགས་པའི་སྐུ་ལ་འཁྲུལ་པ་མེད་ཅེས་བྱའོ། །ཡང་ཤ་རིའི་བུ་གང་གི་ཕྱིར་ངག་འཁྲུལ་པ་གང་ལས། བྱིས་པ་
འམ་མཁས་པ་ཆོས་དང་མཐུན་པས་རྒོལ་བར་བྱེད་པའི་ངག་གི་འཁྲུལ་པ་དེ་བཞིན་གཤེགས་པ་ལ་མེད་དོ།། དེ་ཅིའི་ཕྱིར་ཞེ་ན། ཤ་རིའི་བུ་དེ་བཞིན་གཤེགས་པ་ནི་དུས་སུ་སྨྲ་བ།
ཡང་དག་པར་སྨྲ་བ། བདེན་པར་སྨྲ་བ། ཚིག་སུ་སྨྲ་བ་དང་། ཇི་སྐད་སྨྲ་བ་དེ་བཞིན་དུ་བྱེད་པའོ།། ཤིན་ཏུ་ངེས་པའི་ཚིག་གོ། སེམས་ཅན་ཐམས་ཅད་།
ཚིམ་པར་བྱེད་པའི་ཚིག་གོ། མི་སློས་པའི་ཚིག་གོ། དོན་དང་ཡེ་ཤེས་ཏུ་བརྒྱན་པའི་ཚིག་གོ། སྐད་ཅིག་བརྗོད་པས་སེམས་ཅན་ཐམས་ཅད་ཀྱི་བསམ་པ་ཚིག་པར་
བྱེད་པ་དེ། དེའི་ཕྱིར་སངས་རྒྱས་བཅོམ་ལྡན་འདས་རྣམས་ཀྱི་ངག་གིས་ལས་འཁྲུལ་པ་མེད་ཅེས་བྱའོ། །ཡང་ཤ་རིའི་བུ་སེམས་འཁྲུལ་པ་གང་ལ་བྱིས་པ་འམ། མཁས་
པས་ཆོས་དང་མཐུན་པས་རྒོལ་བ་བྱེད་པའི་སེམས་ཀྱི་འཁྲུལ་བ་དེ་བཞིན་གཤེགས་པ་ལ་མེད་དོ། དེ་ཅིའི་ཕྱིར་ཞེ་ན། འདི་ལ་ཤ་རིའི་བུ་དེ་བཞིན་གཤེགས་པ་རྣམས་

ནི་མཉམ་པར་གཞག་པའི་དངོས་པོ་མི་མདོར་ཞིང། སངས་རྒྱས་ཀྱི་བྱ་བ་ཐམས་ཅད་བྱེད་ཀྱང་། སེམས་དེར་མི་གཏོང་ཞིང་ཆོས་ཐམས་ཅད་ལ་དེའི་ཆགས་མེད་པའི་
ཡེ་ཤེས་མཐོང་བ་ལ་འཇུག་སྟེ། དེའི་ཕྱིར་དེ་བཞིན་གཤེགས་པ་སེམས་འཁྲུལ་བ་མེད་ཅེས་བྱའོ། །ཇི་ལྟར་དེའི་སེམས་འཁྲུལ་བ་མེད་པ་དེ་ལྟར་སེམས་ཅན་རྣམས་
ཀྱི་སེམས་འཁྲུལ་པ་སྤངས་པའི་ཕྱིར་ཆོས་སྟེན་ཏེ། འདི་ནི་སངས་རྒྱས་ཀྱི་ཆོས་མ་འདྲིས་པ་དང་པོའོ། །གཞན་ཡང་ཤ་རིའི་བུ་ཅ་ཅོ་གང་ལས་བདུད་དམ་བདུད་ཀྱི་རིས་ཀྱི་ལྷའི་
བུ་འམ། གཞན་མུ་སྟེགས་ཅན་གྱིས་གླགས་རྙེད་པར་འགྱུརབའི་དེ་བཞིན་གཤེགས་པ་ལ་མེད་དོ།། །ཡང་ཤ་རིའི་བུ་དེ་བཞིན་གཤེགས་པ་ལ་ཅ་ཅོ་འམ་རྗེས་སུ་འབྱིན་པ་
མེད་དེ། དེ་བཞིན་གཤེགས་པ་ནི་རྗེས་སུ་ཆགས་པ་དང། ཁོང་ཁྲོ་བ་དང་བྲལ་བ་ཏེ། སེམས་ཅད་ཐམས་ཅད་ཀྱིས་བཀུར་སྟི་བྱས་ཀྱང་མཐོས་པར་མི་སེམས། །
སེམས་ཅན་ཐམས་ཅད་ཀྱི་བཀུར་སྟི་མ་བྱས་ཀྱང་འཁྲུལ་བ་མེད་དོ།། དེ་གང་ལས་འགྱོད་པ་འམ། རྗེས་སུ་ཅ་ཅོ་འབྱིན་པར་འགྱུར་བའི་བྱ་བ་མཆོག་གམ། མཐར་
ཕྱིན་པ་ཅི་ཡང་དེ་བཞིན་གཤེགས་པ་ལ་མེད་དེ། དེ་བཞིན་གཤེགས་པ་ནི་འཇིག་རྟེན་དང་མི་རྩོད་པས། དེའི་ཕྱིར་དེ་བཞིན་གཤེགས་པ་ལ་ཙ་ཅོ་མེད་དོ། །དེ་བཞིན་
གཤེགས་པ་ནི་ཉོན་མོངས་པ་མེད་པར་གནས་སྟེ། ངའི་བ་མེད་འཛིན་པ་མེད། ལེན་པ་མེད། མདུད་པ་ཐམས་ཅད་དང་བྲལ་བ་སྟེ། དེའི་ཕྱིར་དེ་བཞིན་

༄༅། །གཤེགས་པ་ལ་ཅོ་ཅོ་མེད་དོ།། ཇི་ལྟར་དེ་ལ་ཅ་ཅོ་མེད་པ་དེ་ལྟར་སེམས་ཅན་ཐམས་ཅད་།
ཀྱི་ཅ་ཅོ་ཐམས་ཅད་སྤང་པའི་ཕྱིར་ཆོས་སྟོན་ཏེ། འདི་ནི་སངས་རྒྱས་ཀྱི་མ་འདྲེས་པ་གཉིས་པའོ། གཞན་ཡང་ཤ་རིའི་བུ་བསྙེལ་བ་གང་ལས་ཆོས་གང་ལ་ཡང་རྨོང་བར
འགྱུར་བའི་བསྙེལ་བ་དེ་བཞིན་གཤེགས་པ་ལ་མེད་དེ། བསམ་གཏན་དང་། རྣམ་པར་མཐར་པ་དང་། ཏིང་ངེ་འཛིན་དང་སྙོམས་པར་འཇུག་པ་ལ་ཐོགས་པ་མེད །
ཅིང་སེམས་ཅན་ཐམས་ཅད་ཀྱི་སྤྱོད་པ་དང་། གཡོ་བ་ལ་རྣམ་པར་ལྟེ་བའི་ཕྱིར་དེ་བཞིན་གཤེགས་པ་ལ་རྨོངས་པ་མེད་དོ། །སོ་སོར་ཅི་རིགས་པར་ཆོས་སྟོན་པའི་ཕྱིར་
ཀུན་དུ་ཉམས་པ་མེད་དེ། འདས་པ་དང་མ་འོངས་པ་དང་། ད་ལྟར་ལ་ཐོགས་པ་མེད་པའི་ཡེ་ཤེས་མཐོང་བའི་ཕྱིར་དོན་དང༌། ཆོས་དང་ངེས་པའི་ཚིགས་དང།
སློབས་པ་སོ་སོ་ཡང་དག་པར་རིག་པ་ལ་ཀུན་དུ་ཉམས་པ་མེད་པའོ། ཇི་ལྟར་བདག་ཀུན་དུ་ཉམས་པ་མེད་ཅིང། འདས་པ་དང་མ་འོངས་པ་དང་། ད་ལྟར་ལ་ཐོགས་།
པ་མེད་པའི་ཡེ་ཤེས་མཐོང་བ་དེ་ལྟར་སེམས་ཅན་ཐམས་ཅད་རྗེད་ངེས་པར་མི་འགྱུར་བར་བྱ་བའི་ཕྱིར་ཆོས་སྟོན་ཏོ། །འདི་སངས་རྒྱས་ཀྱི་ཆོས་མ་འདྲེས་པ་གསུམ་
པའོ།། །གཞན་ཡང་ཤ་རིའི་བུ་དེ་བཞིན་གཤེགས་པ་ལ་མཉམ་པར་མ་བཞག་པའི་སེམས་མི་དམིགས་ཏེ། དེ་བཞིན་གཤེགས་པ་ནི་འཆག་གམ། བཞེངས་སམ།

བཞུགས་སམ། མནལ་ཏམ། གཤེས་གསོལ་ལམ། གསུང་ངམ། ཅང་མི་གསུང་བར་གྱུར་ཀྱང་རུང་སྟེ། རྟག་ཏུ་མཉམ་པར་བཞག་ཅིང་། ཏིང་ངེ་འཛིན་
ཟབ་མོ་དམ་པའི་མཐའ་ཕྱིན་པ་སྒྲིབ་པ་མེད་པའི་བསམ་གཏན་བྱེད་པ་སྟེ། དེ་བཞིན་གཤེགས་པའི་བྱིན་གྱིས་བརླབས་མ་རྟོགས་པར་སེམས་ཅན་གྱི་རིས་ན། སེམས་ཅན་
གང་མཉམ་པར་བཞིག་ཀྱང་རུང་། མཉམ་པར་མ་བཞག་ཀྱང་རུང་སྟེ། སུ་ཡང་དེ་བཞིན་གེགས་པའི་སེམས་ལྟ་བར་ནུས་པ་མེད་དོ། །ཇི་ལྟར་དེ་བཞིན་
གཤེགས་པའི་རྟགས་ཏུ་མཉམ་པར་བཞག་པ་དེ་ལྟར་ཏིང་ངེ་འཛིན་དག་ལྟ་བས་སེམས་ཅན་རྣམས་ལ་ཆོས་སྟོན་ཏེ། འདི་ནི་གཤེགས་པའི་སངས་རྒྱས་ཀྱི་ཆོས་མ་
འདྲེས་པ་བཞི་པའོ།། གཞན་ཡང་ཤ་རིའི་བུ་དེ་དད་པའི་འདུ་ཤེས་གང་ལ་སེམས་མི་མཉམ་པར་གནས་པར་འགྱུར་བའི་ཐ་དད་པའི་འདུ་ཤེས་དེ་བཞིན་གཤེགས་
པ་ལ་མེད་དེ། དེ་ཅིའི་ཕྱིར་ཞེ་ན། ནམ་མཁའ་བཞིན་དུ་མི་ཟད་པའི་ཕྱིར། དེ་བཞིན་གཤེགས་པའི་ཞིང་ཐ་དད་པའི་འདུ་ཤེས་མེད་དོ།། རང་བཞིན་གྱིས་ཐ་དད་པ་མེད་
པའི་ཕྱིར། དེ་བཞིན་གཤེགས་པ་ལ་སེམས་ཅན་ཐ་དད་པའི་འདུས་ཤེས་མེད་དོ། །ཆོས་ཀྱི་དབྱིངས་དབྱེར་མེད་མཉམ་པ་ཉིད་ཀྱི་ཡེ་ཤེས་ཀྱི་ཕྱིར། དེ་གཤེགས་པ་ལ་སངས་
{ས་ཀྱི་}རྒྱས་ཀྱི་ཞིང་ཐ་དད་པའི་འདུ་ཤེས་མེད་དོ།། འདོད་ཆགས་དང་བྲལ་བ་ཡི་ཆོས་ཉིད་ཀྱི་ཕྱིར། དེ་བཞིན་གཤེགས་པ་ལ་ཆོས་ཐ་དད་པའི་འདུ་ཤེས་མེད་དོ། །

༄༅། །དེ་བཞིན་གཤེགས་པའི་ཚུལ་ཁྲིམས་དང་ལྡན་པའི་སེམས་ཅན་ལ་ཡང་རྗེས་སུ་ཆགས་པ་མེད།
ཚུལ་ཁྲིམས་འཆལ་པ་ཡང་ཁོང་ཁྲོ་བ་མེད། ཕན་པར་གྱུར་པ་ལ་ཡང་ལེན་དུ་ཕན་འདོགས་པ་མེད། གནོད་པར་གྱུར་པ་ལ་ཡང་གནོད་པར་བྱེད་པ་མེད། འདུལ་བར་
འོས་པ་ལ་ཡང་མཉམ་པ་ཉིད་དུ་མ་ཡིན་ལོག་པར་ངེས་པའི་སེམས་ཅན་ལ་ཡང་སྨོན་པ་མ་ཡིན་གྱི་དེ་བཞིན་གཤེགས་པ་ནི་ཆོས་ཐམས་ཅད་ལ་མཉམ་པའ་གནས་ཏེ། །
དེའི་ཕྱིར་དེ་བཞིན་གཤེགས་པ་ལ་ཐ་དད་པའི་འདུ་ཤེས་མེད་ཅེས་བྱའོ།། ཇི་ལྟར་དེ་བཞིན་གཤེགས་པ་ལ་ཐ་དད་པའི་འདུ་ཤེས་མེད་པ་དེ་ལྟར་སེམས་ཅན་ཐམས་ཅད་ཀྱི་
ཐ་དད་པའི་འདུ་ཤེས་སྤང་པའི་ཆོས་སྟོན་ཏེ། འདི་ནི་དེ་བཞིན་གཤེགས་པའི་སངས་རྒྱས་ཀྱི་ཆོས་མ་འདྲེས་པ་ལྔ་པའོ།། གཞན་ཡང་ཤ་རིའི་བུ་དེ་བཞིན་གཤེགས་པ་ལ་སོ་སོར་
མ་རྟགས་པའི་བཏང་སྙོམས་མོད་དོ། དེ་ཅི་ཕྱིར་ཞེ་ན་དེ་བཞིན་གཤེགས་པའི་བཏང་སྙོམས་ནི། ལམ་སྒོམ་པ་ཡིན་ཏེ། ལམ་མ་སྒོམས་པའི་མ་ཡིན་ནོ།། དེ་བཞིན་
གཤེགས་པའི་བཏང་སྙོམས་ནི་སེམས་སྒོམ་པ་དང་། ཚུལ་ཁྲིམས་སྒོམ་པ་དང་། ཤེས་རབ་བསྒོམས་པའི་ཡིན་ཏེ། ཤེས་རབ་མ་སྒོམས་པའི་མ་ཡིན་ནོ།།
དེ་བཞིན་གཤེགས་པའི་བཏང་སྙོམས་ནི་ཡེ་ཤེས་དང་ལྡན་པ་ཡིན་ཏེ། གཏི་མུག་དང་ལྡན་པ་མ་ཡིན་ནོ།། དེ་བཞིན་གཤེགས་པའི་བཏང་སྙོམས་ནི་འཇིག་རྟེན་

ལས་འདས་པ་ཡིན་གྱི། འཇིག་རྟེན་པའི་རྣམ་པར་ལྟུང་བ་མ་ཡིན་ནོ། །དེ་བཞིན་གཤེགས་པའི་བཏང་སྙོམས་ནི་འཕགས་པའི་ངེས་པར་འབྱུང་བ་ཡིན་ལ། །
འཕགས་པ་མ་ཡིན་ངེས་པར་མི་འབྱུང་བ་མ་ཡིན་ནོ།། དེ་བཞིན་གཤེགས་པའི་བཏང་སྙོམས་ནི་ཚང་པའི་འཁོར་ལོ་སྐོར་བ་སྟེ། སེམས་ཅན་ལ་སྙིང་རྗེ་དང་བྲལ་བ་མ་ཡིན་
ནོ།། དེ་བཞིན་གཤེགས་པའི་བཏང་སྙོམས་ནི་རང་གི་རང་གི་གྲུབ་པ་སྟེ། གཉེན་པོའི་རྗེས་སུ་སོང་བ་ནི་མ་ཡིན་ནོ།། ཡང་ཤ་རིའི་བུ་དེ་བཞིན་གཤེགས་པའི་
བཏང་སྙོམས་དེ་ནི་མཐོ་བ་མ་ཡིན། དམའ་བ་མ་ཡིན་ཏེ། མཐོན་དམན་མེད་པར་གནས་པ། མི་གཡོ་བར་གྱུར་པ། གཉིས་དད་བྲལ་བ་རྟོག་པ་དང་། སེལ་
བ་ལས་ཤིན་དུ་འདས་པ་དུས་ལ་ལྟ་བ་དང་། དུས་ལས་མ་གཡོས་པ། མི་གཡོ་བ་རློམ་སེམས་མེད་པ། མ་རྟགས་པ་རྣམས་པར་མ་རྟགས་པ་མ་སྒོམས་པ།
སྟོན་ནུ་མེད་པ། ཡང་དག་པ་དེ་ཁོ་ན་དེ་བཞིན་ཉིད་མ་ནོར་བ་དེ་བཞིན་ཉིད། གཞན་མ་ཡིན་པ་དེ་བཞིན་ཉིད་ཏེ། ཤ་རིའི་བུ་དེ་བཞིན་གཤེགས་པ་ནི་དེ་ལྟ་
བུའི་བཏང་སྙོམས་ཕུན་སུམ་ཚོགས་པས་སེམས་ཅན་ཐམས་ཅད་བཏང་སྙོམས་ཡོངས་སུ་རྫོགས་པར་བྱ་བའི་ཕྱིར་ཆོས་སྟོན་ཏོ། །ཤ་རིའི་བུ་འདི་ནི་སངས་རྒྱས་
ཀྱི་ཆོས་མ་འདྲེས་པ་དྲུག་པའོ། གཞན་ཡང་ཤ་རིའི་བུ་དེ་བཞིན་གཤེགས་པ་ལ་འདུན་པ་ཉམས་པ་མེད་དོ། །དེ་ལ་བདུན་པ་གད་ཞེ་ན། འདི་ཅིའི་

༄༅། །ལྟ་སྟེ། དགེ་བའི་ཆོས་ལ་བདུན་པའོ། །དེ་ཡང་ག་ཞེ་ན་དེ་བཞིན་གཤེགས་པ་བྱམས་པ་ལ་
འདུན་པ་ཉམས་པ་མེད་དོ། སྙིང་རྗེ་ཆེན་པོ་ལ་འདུན་པ་ཉམས་པ་མེད་དོ། །ཆོས་རྟོན་པ་ལ་འདུན་པ་ཉམས་པ་མེད་དོ།། སེམས་ཅན་འདུལ་བ་ལ་འདུན་པ་ཉམས་པ་
མེད་དོ། །རབ་ཏུ་དབེན་པ་ལ་འདུན་པ་ཉམས་པ་མེད་དོ།། བྱང་ཆུབ་སེམས་དཔའ་ཡང་དག་པར་འཛུད་པ་ལ་འདུན་པ་ཉམས་པ་མེད་དོ། །དཀོན་མཆོག་གསུམ་
རྒྱུན་མི་གཅོད་པ་ལ་འདུན་པ་ཉམས་པ་མེད་དོ། །དེ་བཞིན་གཤེགས་པ་ནི་འདུན་པས་འགྲོ་བ་མ་ཡིན་གྱི་ཡི་ཤེས་སྔོན་དུ་འགྲོ་བ་སྟེ། འདི་ནི་དེ་བཞིན་གཤེགས་པའི་
འདུན་པའོ། །སེམས་ཅན་ཐམས་ཅད་བླ་ན་མེད་པ་ཐམས་ཅད་མཁྱེན་པར་འདུན་པ་ཡོངས་སུ་རྫོགས་པར་བྱ་བའི་ཕྱིར་ཆོས་སྟོན་ཏེ། དེ་ནི་སངས་རྒྱས་ཀྱི་ཆོས་མ་
འདྲེས་པ་བདུན་པའོ། ། གཞན་ཡང་ཤ་རིའི་བུ་དེ་བཞིན་གཤེགས་པའི་བརྩོན་འགྲུས་ཉམས་པ་མེད་དོ།། དེ་ལ་དེ་བཞིན་གཤེགས་པའི་བརྩོན་འགྲུས་ནི་འདི་ལྟ་སྟེ།
འདུལ་བའི་སེམས་ཅན་ཡམ་བ་མི་འདོར་བའི་བརྩོན་འགྲུས་དང་། ཆོས་ཉན་པ་ལ་རྙས་པ་པོ་མེད་པའི་བརྩོན་འགྲུས་སོ། གལ་ཏེ་དེ་བཞིན་གཤེགས་པས་
ཆོས་ཀྱི་སྣོད་ཆོས་ཉན་པ་གང་སྐལ་པར་ཉན་པས་ཀྱང་སྐྱེ་བར་མི་འགྱུར་བ་དེ་ལྟ་བུ་བརྙེས་ན། དེ་བཞིན་གཤེགས་པ་ཡང་ཆོས་སྟོན་ཅིང་ཞལ་ཟས་དང་བྲལ་བའི་རྒྱུད་ཀྱིས་

སྐལ་པར་ཡང་མི་བཞེངས་སོ།། །དེ་བཞིན་གཤེགས་པ་སེམས་ཅན་ལ་ལྟ་བས་ཐ་ན་གང་ནས་སངས་རྒྱས་ཀྱི་འདུལ་བའི་སེམས་ཅན་ཅིག་གི་ཕྱིར་ཡང། སངས་རྒྱས་
ཀྱི་ཞིང་གང་གའི་ཀླུང་གི་བྱེ་མ་སྙེད་འདའ་ཞིང་བཞུད་དེ་བཞིན་གཤེགས་པ་ལ་ལུས་ངལ་བ་འམ། ངག་ངལ་བ་འམ། སེམས་ངལ་བ་མེད་དོ།། དེ་བཞིན་གཤེགས་
པ་ནི་ལུས་དང་སེམས་ཤིན་དུ་སྦྱངས་པའོ་། བརྩོན་འགྲུས་བཙམས་པའོ།། བརྩུན་འགྲུས་ཀྱི་བསྔགས་པ་གསུངས་པ་སྟེ། བརྩོན་འགྲུས་ཀྱི་ཡང་དག་པར་རབ་
ཏུ་སྦྱོར་བ་གང་གི་སེམས་ཅན་འཕགས་པའི་རྣམ་པར་གྲོལ་བ་ཐོབ་པར་འགྱུར་བའི་བརྩོན་འགྲུས། སེམས་ཅན་རྣམས་ལ་བསྔགས་པར་མཛད་དེ། །ཤ་རིའི་བུ་འདི་ནི་
དེ་བཞིན་གཤེགས་པའི་སངས་རྒྱས་ཀྱི་ཆོས་མ་འདྲེས་པ་བརྒྱད་པའོ།། གཞན་ཡང་ཤ་རིའི་བུ་དེ་བཞིན་གཤེགས་པ་ནི། ཐམས་ཅད་ཀྱི་ཐམས་ཅད་རྣམ་
པ་ཐམས་ཅད་ཀྱི་ཐམས་ཅད་དུ་དྲན་པ་ཉམས་པ་མེད་ཅིང་། དེ་བཞིན་གཤེགས་པའི་དྲན་པ་ནི་བསྙེལ་བ་མེད་དོ། །དེ་ཅིའི་ཕྱིར་ཞེ་ན། གང་དེ་བཞིན་གཤེགས་པ་བླ་ན་མེད་
ཡང་དག་པརརྫོགས་པའི་བྱང་ཆུབ། མངོན་པར་རྫོགས་པར་སངས་རྒྱས་མ་ཐག་ཏུ་འདས་པ་དང་། མ་འོངས་པ་དང་། ད་ལྟར་གྱི་སེམས་ཅན་གྱི། སེམས་ཀྱི་
རྒྱུད་ལ་རྣམ་པར་ལྟས་ཀྱང་། དེ་ལ་དེ་བཞིན་གཤེགས་པའི་ཡེ་ཤེས། ཕྱིས་གཏང་བར་བྱ་བ་མེད་དོ།། ཕུང་པོ་གསུམ་དུ་རྣམ་པར་གཞག་པ་དང་། སེམས་ཅན་གྱི་

༄༅། །དབང་པོ་ལ་འཇུག་པ་དང་། སེམས་གྱི་བསམ་པར་འཇུག་པ་ལ་སེམས་ཅན་གྱི་སྤྱོད་པ་རྣམ་པར་ལྟ་བས།
དེ་བཞིན་གཤེགས་པའི་དྲན་པ་ཡོངས་སུ་ཉམས་པ་མེད་དོ། །དེ་བཞིན་གཤེགས་པའི་དྲན་པ་ནི། དྲན་པར་བྱ་བ་དང་། བསམ་པར་བྱ་བ་དང་། བརྟག་པར་བྱ་བ་
མེད་ཀྱང་། སེམས་ཅན་རྣམས་ལ་ཆོས་སྟོན་པ་འབྲི་བར་མི་འགྱུར་རོ། །དེ་ཅིའི་ཕྱིར་ཞེ་ན། འདི་ལྟར་དེ་ནི་དྲན་པ་ལ་ཉམས་པ་མེད་དོ། །དེ་ཇི་ལྟར་དྲན་པས།
བདག་དྲན་ཞིང་མི་བརྗེད་པ་དེ་བཞིན་དུ། སེམས་ཅན་རྣམས་ཆོས་སྟོན་ཏེ། འདི་ནི་དེ་བཞིན་གཤེགས་པའི་སངས་རྒྱས་ཀྱི་ཆོས་མ་འདྲེན་པ་དགུ་པའོ།། །
གཞན་ཡང་ཤ་རིའི་བུ། དེ་བཞིན་གཤེགས་པའི་ཏིང་ངེ་འཛིན་ཉམས་པ་མེད་དོ།། གང་དེ་བཞིན་གཤེགས་པའི་ཏིང་ངེ་འཛིན་དེ་ནི་ཆོས་ཐམས་ཅད་མཉམ་པ་ཉིད་དེ། ཆོས་
ཐམས་ས་ཅད་མི་མཉམ་པ་ཉིད་དོ། ཆོས་ཐམས་ཅད་མི་མཉམ་པ་མ་ཡིན་ནོ།། ཆོས་ཐམས་ཅད་ཇི་ལྟ་བ་བཞིན་ནོ། །དེའི་ཕྱིར་དེ་བཞིན་གཤེགས་པ་ཏིང་ངེ་འཛིན་
ལས་མི་མཉམ་ཞེ་ན། དེ་བཞིན་ཉིད་གང་དང་མཉམ་པ། ཏིང་ངེ་འཛིན་ཀྱང་དེ་དང་མཉམ་མོ། །ཏིང་ངེ་འཛིན་གང་དང་མཉམ་པ། དེ་བཞིན་ཉིད་ཀྱང་དེ་དང་མཉམ་ཏེ།
མཉམ་པ་ཉིད་དེ་ལ་ཞུགས་པས། དེའི་ཕྱིར་མཉམ་པ་ཞེས་བྱའོ། །འདོད་ཆགས་ཀྱི་མཐའ་གང་དང་མཉམ་པ། འདོད་ཆགས་མེད་པའི་མཐའ་དེ་དང་མཉམ་མོ།།

ཞེས་སྡང་གི་མཐའ་གང་དང་མཉམ་པ། ཞེ་སྣང་མེད་པའི་མཐའ་དེ་མཉམ་མོ། །གཏི་མུག་གི་མཐའ་གང་དང་མཉམ་པ། གཏི་མུག་མེད་པའི་མཐའ་དེ་དང་མཉམ་
མོ།། དུས་བྱས་ཀྱི་མཐའ་གང་དང་མཉམ་པ། འདུས་མ་བྱས་ཀྱི་མཐའ་དེ་དང་མཉམ་མོ། འཁོར་བའ་མཐའ་གང་དང་མཉནམ་པ། མྱ་ངན་ལས་འདས་
པའི་མཐའ་དེ་དག་མཉམ་མོ། མཉམ་པ་ཉིད་དེ་སྙོམས་པར་ཞུགས་པས། དེའི་ཕྱིར་དེ་བཞིན་གཤེགས་པའི། ཏིང་ངེ་འཛིན་ཉམས་པ་མེད་ཅེས་བྱ་འོ། །དེ་
ཅིའི་ཕྱིར་ཞེ་ན། མཉམ་པ་ཉིད་མི་ཉམས། ཡོངས་སུ་མི་ཉམས་སོ། །དེ་བཞིན་གཤེགས་པའི་ཏིང་ངེ་འཛིན་དེ་ཡང་མིག་དང་ལྡན་པ་མ་ཡིན། རྣ་བ་དང་།
སྣ་དང་། ལྕེ་དང་། ལུས་དང་། ཡིད་དང་ལྡན་པ། མ་ཡིན་མོད་ཀྱི། དེ་བཞིན་གཤེགས་པ། དབང་པོ་མ་ཚང་བ། ཡང་མ་ཡིན་ནོ།། ཏིང་ངེ་འཛིན་
ནི། སའི་ཁམས་ལ་མི་གནས། ཆུ་དང་། མེ་དང༌། རླུང་གི་ཁམས་ལ་མི་གནས་སོ། འདོད་པ་དང་། གཟུགས་དང་། གཟུགས་དང་མེད་པའི་ཁམས་ལ་
མི་གནས། འཇིག་རྟེན་ཕ་རོལ་ལ་མི་གནས་ཏེ། མི་གནས་པས་ན་ཉམས་པ་མེད་དོ།། དེའི་ཕྱིར་དེ་བཞིན་གཤེགས་པའི་ཏིང་ངེ་འཛིན་ཉམས་པ་མེད་དོ། །
སེམས་ཅན་ཐམས་ཅད་ཀྱང་དེ་བཞིན་གཤེགས་པའི་ཏིང་ངེ་འཛིན་རྙིད་པར་བྱ་བའི་ཕྱིར་ཆོས་སྟོན་ཏོ། ཤ་རིའི་བུ་འདི་ནི་དེ་བཞིན་གཤེགས་པའི་སངས་རྒྱས་ཀྱི་

༄༅། །ཆོས་མ་འདྲེས་པ་བཅུ་པའོ། །གཞན་ཡང་ཤ་རིའི་བུ་དེ་བཞིན་གཤེགས་པ་ཤེས་རབ་ཉམས་པ་
མེད་དོ། །དེ་བཞིན་གཤེགས་པའི་ཤེས་རབ་གང་ཞེ་ན། གང་ཆོས་ཐམས་ཅད་རབ་ཏུ་ཤེས་པ་སྟེ། གཞན་གྱི་དྲིར་མི་འཇོགས་པའི་ཤེས་པའོ། སེམས་ཅན་གཞན་
རྣམས་དང་། གང་ཟག་གཞན་དག་ལ་ཆོས་གོ་བར་བྱེད་པའི་ཤེས་པའོ། །སོ་སོ་ཡང་དག་པར་རིག་པ་མི་ཟད་ལ་མཁས་པའི་ཤེས་པའོ། །ཚིག་ཐམས་ཅད་རབ་ཏུ་དབྱེ་བ་ཤེས་
པའོ། ཚིག་གཅིག་ལ་འཇུག་པས་སྐལ་པ་བརྒྱ་སྟོང་དུ་མི་ཆད་པར་སྟོན་པའོ། །ཇི་ལྟར་བུ་ཇི་འདྲ་ཞེས་དྲིས་པ་ཇི་ལྟ་བ་བཞིན་དུ་ཐེ་ཙོམ་གཅོད་པའི་ཤེས་པའོ།། ཐམས་
ཅད་དུ་ཐོགས་པ་མེད་པའི་ཤེས་པའོ། །ཐེག་པ་གསམ་རྣམ་པར་འགོད་པ་སྟན་པ་ཤེས་པའོ། སེམས་ཅན་གྱི་སེམས་ཀྱི་སྤྱོད་པ་བརྒྱ་ཁྲི་བནི་སྟོང་ཡོངས་སུ་ཤེས་པའི་
ཤེས་པའོ། །ཆོས་ཀྱི་ཕུང་པོ་བརྒྱ་ཁྲི་བཞི་སྟོང་ཅི་རིགས་པར་རབ་ཏུ་སྟོན་པ་ཤེས་པའོ།། འདི་ནི་ཤེས་རབ་མི་ཟད་པ་བསྟན་པའི་པྱིར་དེ་བཞིན་གཤེགས་
པའི་ཤེས་རབ་མཐའ་ཡས་མུ་མེད་ཟད་མི་ཤེས་པའོ། །གང་གི་ཕྱིར་དེ་བཞིན་གཤེགས་པའི་ཤེས་རབ་ཉམས་པ་མེད་པ་དེ་བཞིན་དུ་སེམས་ཅན་རྣམས་ཀྱི་ཤེས་རབ་ཀྱང་
མི་ཟད་པར་བྱ་བའི་ཕྱིར་ཆོས་སྟོན་ཏེ། ཤ་རིའི་བུ་འདི་ནི་དེ་བཞིན་གཤེགས་པའི་སངས་རྒྱས་ཀྱི་ཆོས་མ་འདྲེས་པ་བཅུ་གཅིག་པའོ།། གཞན་ཡང་ཤ་རིའི་བུ་དེ་བཞིན་

གཤེགས་པའི་རྣམ་པར་གྲོལ་བ་ཉམས་པ་མེད་དོ། དེ་བཞིན་གཤེགས་པའི་རྣམ་པར་གྲོལ་བ་གང་ཞེ་ན། ཉན་ཐོས་རྣམས་ཀྱི་རྣམ་པར་གྲོལ་བ་ནི་སྒྲའི་རྗེས་སུ་འགྲོ་
པའོ།། རང་སངས་རྒྱས་རྣམས་ཀྱི་རྣམ་པར་གྲོལ་བ་ནི་རྐྱེན་ཁོངདུ་ཆུད་པའོ། སངས་རྒྱས་བཅོམ་ལྡན་འདས་ཀྱི་རྣམ་པར་གྲོལ་བ་ནི་ཆགས་པ་དང་གཉིས་སུ་
འཛིན་པ་ཐམས་ཅད་དང་བྲལ་བས་རྣམ་པར་གྲོལ་བ་ཞེས་བྱ་སྟེ། སྔོན་གྱི་མཐའ་ཡང་མ་ཅིངས། ཕྱི་མའི་མཐར་མི་འཕོ། །དེ་ལྟར་བྱུང་བ་ལ་ཡང་མི་གནས་ཏེ།
མིག་དང་གཟུགས་ལ་གཉིས་སུ་འཛིན་པ་ལས་རྣམ་པར་གྲོལ་བའོ། །དེ་བཞིན་དུ་རྣ་བ་དང་སྣ་དང་སྐྲ་དང་དྲི་དང་། ལྩེ་དང་རོ་དང་ལུས་དང་རེག་བྱ་ལ་གཉིས་སུ་འཛིན་
པ་ལས་རྣམ་པར་གྲོལ་ཏེ། མི་འཛིན་སྔོན་པར་མི་ཆགས་པར་གནས་པའི་རྣམ་པར་གྲོལ་བའོ།། སེམས་རང་བཞིན་གྱིས་འོད་གསལ་བ་དེ་བཞིན་དུ་ཤེས་པས་
དེའི་ཕྱིར་སེམས་ཀྱི་སྐད་ཅིག་དང་ལྡན་པའི་ཤེས་རབ་ཀྱིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་ཞེས་བྱ་འོ།། ཇི་ལྟར་
མངོན་པར་རྫོགས་པར་སངས་རྒྱས་པ་དེ་ལྟར་དེ་བཞིན་གཤེགས་པས་སེམས་ཅན་རྣམས་ལ་ཆོས་སྟོན་ཏེ། ཤ་རིའི་བུ་འདི་ནི་དེ་བཞིན་གཤེགས་པའི་སངས་རྒྱས་ཀྱི་
ཆོས་མ་འདྲེས་པ་བཅུག་ཉིས་པའི། ཞན་ཡང་ཤ་རིའི་བུ་དེ་བཞིན་གཤེགས་པའི་ལུས་ཀྱིས་ལས་ཐམས་ཅད་ཡེ་ཤེས་ཀྱི་སྔོན་དུ་འགྲོ་ཞིང་ཡེ་ཤེས་ཀྱི་རྗེས་སུ་

༄༅། །འབྲང་ངོ་། །ལུས་ཀྱི་ལས་དེ་དང་ལྡན་པས་དེ་བཞིན་གཤེགས་པས་གཟིགས་པས་ཀྱང་སེམས་ཅན་
འདུལ། གསུངས་པས་ཀྱང་སེམས་ཅན་འདུལ། ཅང་མི་གསུང་བས་ཀྱང་སེམས་ཅན་འདུལ། བཤོས་གསོལ་བས་ཀྱང་སེམས་ཅན་འདུལ། སྤྱོད་ལམ་
གྱིས་ཀྱང་སེམས་ཅན་འདུལ། མཚན་གྱིས་ཀྱང་སེམས་ཅན་འདུལ། དཔེ་བྱད་བཟང་པོས་ཀྱང་སེམས་ཅན་འདུལ། གཙུག་གཏོར་ལྟར་མི་སྣང་བ་དང་ལྟས་པ་ཙམ་
དང་། འོད་གཏོང་པ་དང་གོམ་པ་འདོར་བ་དང་། འཇོག་པ་དང་། གྲོང་ཁྱོར་དུ་འཇུག་པ་དང་། འབྱུང་བས་ཀྱང་སེམས་ཅན་འདུལ་ཏེ། སངས་རྒྱས་བཅོམ་ལྡན་འདས་
ཀྱི་སྤྱོད་ལམ་གང་གི་ཀྱང་སེམས་ཅན་འདུལ་བར་མི་འགྱུར་བ་མེད་དོ།། །དེའི་ཕྱིར་དེ་བཞིན་གཤེགས་པའི་ལུས་ཀྱི་ལས་ཐམས་ཅད་ཡི་ཤེས་ཀྱི་སྔོན་དུ་འགྲོ་ཞིང་ཡེ་ཤེས་
ཀྱི་རྗེས་སུ་འབྲང་བ་ཞེས་བྱ་སྟེ། ཤ་རིའི་བུ་འདི་ནི་དེ་བཞིན་གཤེགས་པའི་སངས་རྒྱས་ཀྱི་ཆོས་མ་འདྲེས་པ་བཅུ་གསུམ་པའོ། །གཞན་ཡང་ཤ་རིའི་བུ་དེ་བ་དེ་བཞིན་གཤེགས་པའི་
གང་གི་ལས་ཐམས་ཅད་ཡེ་ཤེས་ཀྱི་སྔོན་དུ་འགྲོ་ཞིང་ཡེ་ཤེས་ཀྱི་རྗེས་སུ་འབྲས་ངོ་། །དེ་ཅིའི་ཕྱིར་ཞེ་ན། སངས་རྒྱས་བཅོམ་ལྡན་འདས་ནི་འབྲས་བུ་ཡོད་པའི་ཆོས་སྟོན་པའོ། །
ཕྱེད་པར་ལུང་སྟོན་པའོ། ཤིན་ཏུ་བདེན་པའི་ཚིག་སྨྲ་བའོ། །དེ་བཞིན་གཤེགས་པའི་ངག་དེ་ཡང་ཀུན་ཤེས་པར་བྱེད་པ། རྣམ་པར་ཤེས་པར་བྱེད་པ། མི་མཐོ་བ་མི་དམའ་བ། མི་

ཡོ་བ། འདར་འདར་བོ་མ་ཡིན་པ། གྱ་རྒྱུ་མེད་པ། མི་བརླང་བ། མི་རྫུབ་པ། གཟང་གཟིང་པ་མ་ཡིན་པ། མཉམ་པ་ཡིད་དུ་འོང་བ། མ་འཆལ་བ། ལག་ལོག་
མེད་པ། མི་འཚེ་བ་མི་མྱུར་བ། རབ་ཏུ་མྱུར་བ་མ་ཡིན་པ། ཤིན་དུ་རྣམ་པར་ཕྱེ་བ། ཤིན་ཏུ་ངེས་པའི་ཚིག་རབ་ཏུ་མཉེན་པ། ཤིན་དུ་སྙན་པ། རབ་ཏུ་གསལ་བ་བསྒྲགས་
པ་ངེས་པ། འཇམ་པ་ཕན་པ་དང་བཅས་པ་དང་། དགའ་བར་གྱུར་པ། མཆོད་པར་འགྱུར་བ་དང་། མཛེས་པ། རྡུལ་མེད་པ་རྡུལ་དང་བྲལ་བ། ཐ་བ་མེད་པ། དྲི་མ་
མེད་པ། དྲི་མ་མེད་པ། མ་རྨོངས་པ། གསལ་བ། ཐོགས་པ་ཡང་དག་པར་སྦྱོར། འོད་གསལ་བ། དྲུང་བ། འབྱུང་བ་མ་ཡིན་པ། དུམ་བུ་མ་ཡིན་པ། དིག་དིག་
པོ་མ་ཡིན་པ། བདེ་བསྐྱེད་པ། ལུས་སིམ་པར་བྱེད། སེམས་ཚིམ་པར་བྱེད་པ། འདོད་ཆགས་ཞི་བར་བྱེད་པ། ཞེས་སྡང་ཞི་བར་བྱེད་པ། གཏི་མུག་གསེལ་བ། །
བདུད་འཇོམ་པ། སྡིག་པ་སེལ་བ། རྒོལ་བ་འདུལ་བ། གོ་བར་བྱེད་པ། རྔའི་སྒྲ་མཁས་པ། དགའ་བར་བྱེད་པ། ཀ་ལ་པིང་ཀའི་སྒྲ་དབྱངས། དབང་
པོའི་དགྲ། ཚངས་པའི་སྒྲ། རྒྱ་མཚོའི་རླབས་གྱི་སྒྲ། སྦྱིན་གྱི་སྒྲ། སའི་སྒྲ་དབྱངས། ཁྲུང་ཁྲུང་གི་སྒྲ། རྨ་བྱའི་སྐད། ཁུ་བྱུག་གི་སྒྲ། ཤང་ཤང་
དེའུ་གེ་སྒྲ། ངང་པའི་སྒྲ་སྐད། སིལ་སྙིན་རབ་ཏུ་སྒྲགས་པའི་སྒྲ་ཀུན་ཤེས་པར་འགྱུར། རྣམ་པར་ཤེས་པར་འགྱུར་བ། ཟུར་ཕྱིན་པ་ཡིད་

༄༅། །དུ་འོང་བ། མཉན་པར་འོས་པ། ཟས་པ། སྐུག་ཅིང་དིག་པ་མ་ཡིན་པ། བདེ་བ་དགེ་བའི་རྩ་བ་བསྐྱེད་པ།
ཚིག་དང་ཡི་གེ་མ་ཉམས་པ། ཤིན་ཏུ་ངེས་པར་སྨྲ་བ། ཚིག་འབྲུ་དང༌། དོན་གྱི་ཚིག་དང་ལྡན་པ། ཆོས་ཀྱི་ཚིག་དང་ལྡན་པ། དུས་དང་ལྡན་པ། ཚོད་དང་ལྡན་པ།
དུས་ལས་མི་འདའ་བ། དབང་པོ་མཆོག་དང་མ་ཡིན་པ། ཤེས་པས་བསྟན་པ། སྦྱིན་པས་བརྒྱན་པ། ཚུལ་ཁྲིམས་ཀྱི་སྦྱངས་པ། བཟོད་པས་སྒྲུབས་བརྩོན་འགྲུས་
ཀྱི་འབར་བར་བྱས་པ། བསམ་གཏན་གྱིས་ཡིད་དུ་འོང་བར་བྱས་པ། ཤེས་རབ་ཀྱི་ངེས་པར་རྟགས་པ། བྱམས་པས་ཤིན་ཏུ་བརྩམས་པ། སྙིང་རྗེ་མི་སྐྱོ་བ། དགའ་
བའི་འོད་གསལ་བ། བཏང་སྙོམས་ངེས་པར་བརྟགས་པ། ཐེག་པ་གསུམ་རྣམ་པར་འཇོག་པ། དཀོན་མཆོག་གསུམ་གྱི་རིགས་མི་གཅོད་པ། ཕུང་པོ་ག་སུམ་འཇོག་
པ། རྣམ་པར་མཐར་པ་གསུམ་སྦྱོང་བ། བདེན་པ་ཡོངས་སུ་བསྒོམས་པ། ཡེ་ཤེས་ཡོངས་སུ་བསྒོམས་པ། མཁས་པས་མས་མ་སྨད་པ། འཁས་པས་སྟོང་
པས། ནམ་མཁའ་ཚད་མེད་པའི་རྗེས་སུ་སོང་བ། རྣམ་པའི་མཆོག་ཐམས་ཅད་དང་ལྡན་པའོ།། ཤ་རིའི་བུ་དེ་བཞིན་གཤེགས་པའི་ངག་ནི་དེ་འདྲའ་སྟེ། དེ་ལྟ་བུར་
དེ་བཞིན་གཤེགས་པའི་ངག་གི་ལས་ཐམས་ཅད་ཡེ་ཤེས་སྔོན་དུ་འགྲོ་ཞིང་ཡེ་ཤེས་ཀྱི་རྗེས་སུ་འབྲང་བ་ཞེས་བྱ་སྟེ། ཤ་རིའི་བུ་འདི་ནི་དེ་བཞིན་གཤེགས་པའི་སངས་རྒྱས་

ཀྱི་ཆོས་མ་འདྲེས་པ་བཅུ་བཞི་པའོ།། །གཞན་ཡང་ཤ་རིའི་བུ་དེ་བཞིན་གཤེགས་པའི་ཡིད་ཀྱི་ལས་ཐམས་ཅད་ཡེ་ཤེས་སྔོན་དུ་འགྲོ་ཤིང་། ཡེ་ཤེས་ཀྱི་རྗེས་སུ་
འབྲང་ངོ་།། དེ་ཅིའི་ཕྱིར་ཞེ་ན། དེ་བཞིན་གཤེགས་པ་ནི་སེམས་ཀྱི་བརྗོད་པ་མ་ཡིན། ཡིད་ཀྱི་མ་ཡིན། རྣམ་པར་ཤེས་པས་མ་ཡིན་གྱི། དེ་བཞིན་གཤེགས་པ་
ནི་ཡེ་ཤེས་ཀྱི་རབ་ཏུ་ཕྱེ་བ་སྟེ། ཡེ་ཤེས་ཀྱི་དབང་དུ་གྱུར་པའོ།། གང་དེ་བཞིན་གཤེགས་པའི་ཡེ་ཤེས་དེ་ཡང་སེམས་ཅན་ཐམས་ཅད་ཀྱི་སེམས་ཀྱི་རྗེས་སུ་སོང་བའོ།། སེམས་
ཅན་ཐམས་ཅད་ཀྱི་ཡིད་ཀྱི་རྗེས་སུ་ཞུགས་པའོ།། སེམས་ཅན་ཐམས་ཅད་ཀྱི་རྣམ་པར་ཤེས་པ་ལས་རབ་ཏུ་དབྱེན་པའོ། །ཆོས་ཐམས་ཅད་ལ་ངེས་པར་སེམ་པའོ།།
ཏིང་ངེ་འཛིན་ཐམས་ཅད་ལ་གཞན་ཀྱི་དྲིང་མི་འཇོག་པའོ། །དམིགས་པ་ལས་ཤིན་ཏུ་འདས་པའོ། །རྐྱེན་ལས་སྐྱེ་བ་དང་བྲལ་བའོ། །སྲིད་པ་གསུམ་གྱི་འགྲོ་བ་སེལ་
བའོ།། ང་རྒྱལ་གྱི་རྣམ་པ་ཐམས་ཅད་ལས་ཤིན་དུ་འདས་པའོ།། བདུད་ཀྱི་ལས་ཐམས་ཅད་ལས་ངེས་པར་གྲོལ་བའོ།། རྒྱུ་དང་གཡོ་ཐམས་ཅད་དང་བྲལ་བའོ།།
པར་འཛིན་པ་དང་། ང་ཡིར་འཛིན་པ་སྤངས་པའོ། མ་རིག་པ་དང་། གཏི་མུག་གི་མུན་པ་དང་། ལིང་ཏོག་མེད་པའོ།། ལམ་གྱི་ཡན་ལག་ཤིན་དུ་ཡོངས་
སུ་བསྒོས་པའོ།། ནམ་མཁའ་དང་མཚུངས་ཤིང་རྣམ་པར་མི་ཏོག་པ་ཏོག་པའོ།། ཆོས་ཀྱི་དབྱིངས་དང་དབྱེར་མེད་པ་སྟེ། ཤ་རིའི་བུ་དེ་ལྟ་བུ་ནི་དེ་བཞིན་གཤེགས་

༄༅། །པའི་ཡེ་ཤེས་སྔོན་དུ་འགྲོ་བའི་ཡིད་ཀྱི་ལས་སོ།། ཤ་རིའི་བུ་འདི་ནི་དེ་བཞིན་གཤེགས་
པའི་སངས་རྒྱས་ཀྱི་ཆོས་མ་འདྲེས་པ་བཅོ་ལྔཔའོ།། །།ཡང་ཤ་རིའི་བུ་འདས་པའི་དུས་ལ་དེ་བཞིན་གཤེགས་པའི་མ་ཆགས་ཐོགས་པའི་ཡེ་
ཤེས་མཐོང་བ་ལ་འཇུག་གོ། ཇི་ལྟར་འཇུག་ཅེ་ན། འདི་ལ་ཤ་རིའི་བུ་འདས་པའི་སངས་རྒྱས་ཀྱི་ཞིང་བྱུང་བ་དང་། མ་བྱུང་བ་སྙེད་པ་དེ་དག་ཐམས་ཅད་བགྲང་
པའི་ཚུལ་གྱིས་དེ་བཞིན་གཤེགས་པས་ཡང་དག་པར་མཁྱེན་ཏོ།། སངས་རྒྱས་ཀྱི་ཞིང་ཇི་སྙེད་པ་དེའི་ཙི་དང་། ཤིང་གེལ་བ་དང་། སྨན་དང་ནགས་
ཚལ་བྱུང་བ་དེ་དག་ཐམས་ཅད་རབ་ཏུ་མཁྱེན་ཏོ།། སངས་རྒྱས་ཀྱི་ཞིང་ཇི་སྙེད་པ་དེའི་སེམས་ཅན་དུ་བཏགས་པ། བྱུང་བ་དེ་དག་ཐམས་ཅད་རབ་ཏུ་མཁྱེན་ཏོ། །
དེ་དག་ནི་སེམས་ཅན་སྣ་ཆོགས་བྱུང་བ་ཇི་སྙེད་པ་གཟུགས་ཐ་དད་པ་ལ་སོགས་པ་རྒྱས་པར་བྱ་སྟེ། སངས་རྒྱས་བྱུང་བ་ཇི་སྙེད་པ་དང་། དེ་བཞིན་གཤེགས་པ་
རེ་རེས་ཆོས་བསྟན་ཅིང་བརྗོད་པ་ཇི་སྙེད་པ་ཡང་གོང་མ་བཞིན་དུ་སྦྱོར། སེམས་ཅན་ཇི་སྙེད་ཉན་ཐོས་ཀྱི་ཐེག་པས་འདུལ་བ་དང་། ཇི་སྙེད་ཅིག་དང་སངས་རྒྱས་
ཀྱི་ཐེག་པས་འདུལ་བ་ཡང་གོང་མ་བཞིན་དུ་སྦྱར་སྟེ། སངས་རྒྱས་ཀྱི་ཞིང་རྣམ་པར་ཕྱེ་བ་སེམས་ཅན་གྱིས་ཚོགས་ཡང་རབ་ཏུ་མཁྱེན་ཏོ། །དགེ་སློང་གི་དགེ་འདུན་རྣམ་པར་ཕྱེ་བ་དང་ཚེའི་

ཚད་རྣམ་པར་ཕྱེ་བ་ཡང་རབ་ཏུ་མཁྱེན་ཏོ།། ཆོས་གནས་པ་རྣམ་པར་ཕྱེ་བ་ཡང་རབ་ཏུ་མཁྱེན་ཏོ།། དབུགས་ཕྱི་ནང་རྒྱ་བ་ཡང་རབ་ཏུ་མཁྱེན་ཏོ།། ཟས་ཀྱི་མཆོག་གི་
ལོངས་སྤྱོད་ཀྱང་རབ་ཏུ་མཁྱེན་ཏོ།། སེམས་ཅན་ཐམས་ཅད་ཀྱི་འདས་པའི་རྣམ་པ་དང་། འཆི་ཕོ་དང་སྐྱེ་བ་ཡང་དེ་བཞིན་གཤེགས་པས་རབ་ཏུ་མཁྱེན་ཏོ།། དབང་པོ་
ཐ་དད་པ་དང་། སྤྱོད་ལམ་ཐ་དད་པ་དང་། བསམ་པ་ཐ་དད་པ་ཡང་རབ་ཏུ་མཁྱེན་ཏོ།། སེམས་ཀྱི་རྒྱུད་ཀྱང་ཀྱང་རབ་ཏུ་མཁྱེན་ཏོ།། སེམས་གང་གི་འོག་ཏུ་སེམས་སེམས་
གང་འབྱུང་བ་དེ་དག་ཐམས་ཅད་ཀྱང་བགྲང་བའི་ཚུལ་གྱིས་མངོན་སུམ་གྱི་ཡེ་ཤེས་དང་། རྗེས་སུ་འགྲོ་བའི་ཡེ་ཤེས་རབ་ཏུ་མཁྱེན་ཏོ།། དེ་བཞིན་གཤེགས་པ་ལ་འདས་
པར་གཏོང་པའི་སེམས་ཀྱི་རྒྱུད་ཀྱང་མི་དམིགས་ཏེ། དེ་བཞིན་གཤེགས་པ་ནི་དེ་ལྟ་བུའི་ཡེ་ཤེས་དང་ལྡན་པས་སེམས་ཅན་གྱི་བསམ་པ་ལ་ཉམས་པ་མེད་པར་ཆོས་སྟོན་
དེ། ཤ་རིའི་བུ་འདི་ནི་དེ་བཞིན་གཤེགས་པའི་སངས་རྒྱས་ཀྱི་ཆོས་མ་འདྲེས་པ་བཅུ་དྲུག་པའོ།།
གཞན་ཡང་ཤ་རིའི་བུ་མ་འོངས་པའི་དུས་ལ་དེ་བཞིན་གཤེགས་པའི་མ་ཆགས་མ་ཐོགས་པའི་ཡེ་ཤེས་མཐོང་བ་འཇུག་གོ།། མ་འོངས་པའི་དུས་ན་དེ་བཞིན་གཤེགས་
པ་གང་དག་འབྱུང་བ་དང་། འགོག་པ་དང་འབྱུང་བར་འགྱུར་བ་དང་། འབྱུང་བར་མི་འགྱུར་བ་དེ་དག་ཀྱང་རབ་ཏུ་མཁྱེན་ཏོ།། བསྐལ་པས་ཚིགས་པར་འགྱུར་བ་ཇི་

༄༅། །སྙིད་པ་དང་། ཆུས་བསྡུག་པར་འགྱུར་བ་ཇི་སྙེད་པ། རླུང་གི་སྡུད་པར་འགྱུར་བ་ཇི་སྙེད་
པ་དང་། སངས་རྒྱས་ཀྱི་ཞིང་གནས་པར་འགྱུར་བ་ཇི་སྙེད་པ་དང་། སངས་རྒྱས་ཀྱི་ཞིང་དེ་ན་སའི་ཁམས་ཇི་སྙེད་པ་དང་། རྡུལ་ཕྲར་བ་ཇི་སྙེད་པ་དང་། རྩ་དང་༑
ཤིང་གེལ་བ་དང་། སྨན་དང་། ནགས་ཚལ་ཇི་སྙེད་འབྱུང་བར་འགྱུར་བ་དང་། སྐར་མའི་གཟུགས་ཇི་སྙེད་འབྱུང་བར་འགྱུར་བ་དང་། སངས་རྒྱས་ཀྱི་ཞིང་རབ་
འཇམ་རེ་རེ་ན། སངས་རྒྱས་བཅོམ་ལྡན་འདས་ཇི་སྙེད་འབྱུང་བར་འགྱུར་བ་དང་། རང་སངས་རྒྱས་ཇི་སྙེད་འབྱུང་བར་འགྱུར་བ་དང་། །ཉན་ཐོས་ཇི་སྙེད་འབྱུང་བར་
འགྱུར་བ་དང་། བྱང་ཆུབ་སེམས་དཔའ་ཇི་སྙེད་འབྱུང་བར་འགྱུར་བ་དང་། ཟས་ཀྱི་ལོངས་སྤྱོད་དང་། དབུག་ཕྱི་ནང་རྒྱུ་བ་དང་། འཆགས་པ་དང་། འདུག་
པ་དང་། སྤྱོད་ལམ་ཇི་སྙེད་འབྱུང་བར་འགྱུར་བ་དང་། དེ་བཞིན་གཤེགས་པའི་རབ་འབྱམ་རེརེ་ལས་སེམས་ཅན་ཇི་སྙེད་ཉན་ཐོས་ཀྱི་ཐེག་པ་དང་། རང་སངས་
རྒྱས་ཀྱི་ཐེག་པས་རྣམ་པར་ཐར་བར་འགྱུར་བ་དང་། སེམས་ཅན་ཇི་སྙེད་ཐེག་པ་ཆེན་པོས་རྣམ་པར་ཐར་བར་འགྱུར་བ་དེ་དག་ཐམས་ཅད་ཀྱང་དེ་བཞིན་གཤེགས་པས་རབ་ཏུ་
མཁྱེན་ཏོ། །སངས་རྒྱས་ཀྱི་ཞིང་རབ་འབྱམ་རེ་རེ་སེམས་ཅན་སྐྱེ་བའི་གནས་ཇི་སྙེད་འབྱུང་བར་འགྱུར་བ་དང་། སེམས་དང་སེམས་ལས་འབྱུང་བ་དང་།

སྐྱེ་བ་དང་སྐྱེ་བར་འགྱུར་བ་ཇི་སྙེད་པ་དེ་དག་ཐམས་ཅད་ཀྱང་དེ་བཞིན་གཤེགས་པས་རབ་ཏུ་མཁྱེན་ཏོ། །དེ་ལྟར་དེ་བཞིན་གཤེགས་པས་རབ་ཏུ་མཁྱེན་ཀྱང་། དེ་བཞིན་གཤེགས་
པ་མ་འོངས་པའི་སེམས་ཀྱི་རྒྱུད་བསྐལ་པར་འགྱུར་བ་ཡང་མ་ཡིན་ཏེ། དེ་བཞིན་གཤེགས་པ་མ་འོངས་པ་ལ་གཟིགས་པས་སེམས་ཅན་རྣམས་ལ་ཆོས་སྟོན་ཏོ། །ཤ
རིའི་བུ་འདི་ནི་དེ་བཞིན་གཤེགས་པའི་སངས་རྒྱས་ཀྱི་ཆོས་མ་འདྲེས་བཅུ་བདུན་བའོ།  གཞན་
ཡང་ཤ་རིའི་བུ་དེ་ལྟར་གྱི་དུས་དེ་བཞིན་གཤེགས་པའི་མ་ཆགས་མ་ཐོགས་པའི་ཡེ་ཤེས་མཐོང་བ་འཇུག་གོ། ཇི་ལྟར་འཇུག་ཅེས་ན། འདི་ལ་ཤ་རིའི་བུ་དེ་བཞིན་
གཤེགས་པ་དེ་ལྟ་གྱི་ཕྱོགས་བཅུའི་སངས་རྒྱས་ཀྱི་ཞིང་ཐམས་ཅད་བགྲང་བའི་ཚུལ་རྣམ་གསུམ་གྱིས་རབ་ཏུ་མཁྱེན་ཏོ། །དེ་ལྟར་གྱི་ཆོས་ཐམས་ཅད་རབ་ཏུ་མཁྱེན་ཏོ། །
ད་ལྟ་གྱི་བྱང་ཆུབ་སེམས་དཔའ་ཐམས་ཅད་ད། དེ་བཞིན་དུ་ད་ལྟར་གྱི་ཉན་ཐོས་དང་། རང་སངས་རྒྱས་རྣས་ཀྱང་རབ་ཏུ་མཁྱེན་ཏོ། ད་ལྟ་གྱི་སྒར་མའི་
གཟུགས་ཐམས་ཅད་རབ་ཏུ་མཁྱེན་ཏོ། །ད་ལྟར་གྱི་རྩ་དང་ཤིང་གེལ་བ་དང་། སྨན་དང་། ནགས་འཚལ་ཐམས་ཅད་ཀྱང་རབ་ཏུ་མཁྱེན་ཏོ། །ད་ལྟར་གི་ཕྱོགས་
བཅུའི་སའི་ཁམས་རྡུལ་ཕྲ་རབ་ཀྱི་རྡུལ་གྱི་ཆར་བླགས་པ་ཐམས་ཅད་བགྲང་བའི་ཚུལ་གྱིས་རབ་དུ་མཁྱེན་ཏོ། །ཕྱོགས་བཅུའི་ཆུའི་ཁམས་སྐྲའི་རྩེ་མོས་བླངས་

༄༅། །པའི་ཐེགས་པ་ཐམས་ཅད་ཀྱང་བགྲང་བའི་ཚུལ་གྱིས་རབ་ཏུ་མཁེན་ཏོ། །ཕྱོགས་བཅུའི་མེའི་
ཁམས་ཀྱི་འོད་འཕྲོ་བ་སྐྱེད་པ་དང་། འགགས་པ་ཐམས་ཅད་ཀྱང་བགྲང་བའི་ཚུལ་གྱིས་རབ་ཏུ་མཁྱེན་ཏེ། །ཕྱོགས་བཅུའི་རླུང་གི་ཁམས་ཐམས་ཅད་ཀྱང་གཟུགས་
ཀྱི་ཁམས་གྲུབ་པ་བགྲང་བའི་ཚུལ་གྱིས་རབ་ཏུ་མཁྱེན་ཏོ། །ཕྱོགས་བཅུའི་ནམ་མཁའི་ཁམས་ཐམས་ཅད་ཀྱང་སྐྲའི་རྩེ་མོའི་ཆ་ཤས་གྱིས་བགྲང་བའི་ཚུལ་གྱིས་རབ་ཏུ་
མཁྱེན་ཏོ། །ད་ལྟར་གིས་སེམས་ཅན་དམྱལ་བའི་སེམས་ཅན་གྱི་ཁམས་ཀྱང་རབ་ཏུ་མཁྱེན་ཏོ། །དེའི་སྐྱེ་བའི་རྒྱུ་ཡང་དག་པར་མཁྱེན་ཏོ། །ད་ལྟར་གྱི་དུད་འགྲོའི་སྐྱེ་
གནས་སུ་སོང་བའི་སེམས་ཅན་གྱི་ཁམས་ཀྱང་མཁྱེན་ཏོ། །དེའི་སྐྱེ་བའི་རྒྱུ་ཡང་རབ་ཏུ་མཁྱེན་ཏོ། །ལྡང་བའི་རྒྱུ་ཡང་རབ་ཏུ་མཁྱེན་ཏོ། །དེ་ལྟར་གྱི་གཤིན་
རྗེའི་འཇིག་རྟེན་པའི་སེམས་ཅན་གྱི་ཁམས་ཀྱང་རབ་ཏུ་མཁྱེན་ཏོ། །དེའི་སྐྱེ་བའི་རྒྱུ་ཡང་དག་པར་རབ་ཏུ་མཁྱེན་ཏོ། །དེ་ལྟར་གྱི་སེམས་ཅན་ཐམས་ཅད་
ཀྱི་སེམས་ཀྱི་རྒྱུད་ཀྱང་རབ་ཏུ་མཁྱེན་ཏོ། །དེ་དག་གི་ཉོན་མོངས་པ་དང་བཅས་པ་ཡང་རབ་ཏུ་མཁྱེན་ཏོ། །ཉོན་མོངས་པ་དང་བྲལ་བ་ཡང་རབ་ཏུ་མཁྱེན་ཏོ། །།
ད་ལྟ་གྱི་སེམས་ཅན་ཐམས་ཅད་ཀྱི་འདུལ་བའི་དབང་པོ་ཡང་རབ་ཏུ་མཁྱེན་ཏོ། །འདུལ་བ་མ་ཡིན་པའི་དབང་པོ་ཡང་རབ་ཏུ་མཁྱེན་ཏེ། ད་ལྟར་དེ་བཞིན་

གཤེགས་པས་རབ་མཁྱེན་ཀྱང་དེ་བཞིན་གཤེགས་པ་ལ་གཉིས་ཀྱི་རྗེས་སུ་འབྲང་བའི་རྣམ་པར་ཤེས་པ་མེད་དེ་གཉིས་སུ་མེད་ལ་གཞུག་པའི་ཕྱིར་སེམས་ཅན་
རྣམས་ལ་ཆོས་ཏོན་ཏོ། རིའི་བུ་འདི་ནི་དེ་བཞིན་གཤེགས་པའི་སངས་རྒྱས་ཀྱི་ཆོས་མ་འདྲེས་པ་བཅྭོ་བརྒྱད་པའོ།།
ཤ་རིའི་བུ་སངས་རྒྱས་ཀྱི་ཆོས་མ་འདྲེས་པ་བཅྭོ་བརྒྱད་པོ་དེ་དག་དང་ལྡན་པའི་དེ་བཞིན་གཤེགས་པ་ཕྱོགས་བཅུའི་འཇིག་རྟེན་གྱི་ཁམས་རབ་འབྱམ་མ་ལུས་པ་
ཐམས་ཅད་དུ་འཁོར་གྱི་ནང་དུ་གཟི་བརྗིད་དང་། གྲགས་པ་དང་། དཔལ་དང་། ངོ་མཚར་དང་། རྨད་དུ་བྱུང་པའི་ཆོས་ཉིད་ཀྱིས་འཁོར་རྣམས་ཟིལ་གྱི་མནོན་
ནས། ལམ་མ་ལྷན་ནེ་ལྷ་ངའོ། །དེ་ལྟར་ཤ་རིའི་་དེ་བཞིན་གཤེགས་པའི་སངས་རྒྱས་ཀྱི་ཆོས་མ་འདྲེས་པ་བཅྭོ་བརྒྱད་མཐའ་ཡས་མུ་མེད་དོ།། འདི་ལྟ་སྟེ།
ཤ་རིའི་བུ་ནམ་མཁའ་མཐའ་ཡས་མུ་མེད་པ་དེ། དེ་བཞིན་གཤེགས་པའི་སངས་རྒྱས་ཀྱི་ཆོས་མ་འདྲེས་པ་ཡང་མཐའ་ཡས་མུ་མེད་དོ། །གང་དེ་བཞིན་གཤེགས་
པའི་སངས་རྒྱས་ཀྱི་ཆོས་མ་འདྲེས་པ་རྣམས་ཀྱི་མཐའ་འདོད་པ་དེ་ནི་ནམ་མཁའི་མཐའ་འདོད་དོ།། བྱང་ཆུབ་སེམས་དཔའ་སེམས་དཔའ་ཆེན་པོས་དེ་བཞིན་གཤེགས་པའི་སངས་
རྒྱས་ཀྱི་ཆོས་མ་འདྲེས་པ་དེ་དག་ཐོས་ནས། མངོན་པ་དང་ཡིད་ཆེས་རབ་ཏུ་རྟོགས། སོས་ཉིད་མེད། ཐེ་ཙོས་མི་ཟ། རྒྱ་ཆེར་དགའ་མགུ་སྟེ། རངས་པ་

༄༅། །སྙེད་ཅིང་ནམ་མཁའ་ལྟ་བུར་བསམ་གྱི་མི་ཁྱབ་པའི་ཕྱིར་ངོ་མཚར་དང་མང་དུ་འདུ་ཤེས་སྐྱེད་དོ། །
དེ་ནས་བཅོམ་ལྡན་འདས་བདེ་བར་གཤེགས་པས་དོན་འདི་བཀའ་སྩལ་ནས། སྟོན་པ་ཡང་འདི་སྐད་གསུང་ངོ་། །འདྲེན་པ་ལ་ནི་འཁྲུལ་དང་མེའི་ཁམས་དང་།
རླུང་གི་ཁམས་ནི་དེ་ལྟེ་མ་ཡིན་མོད་ཀྱི། འོན་ཀྱང་གཞོན་ནུ་སེམས་ཅན་གྱི་ཁམས་ཚད་མེད་པ་ཅི་ཙམ་པ་དེའི་དོན་ཤེས་པར་བྱ་བའི་ཕྱིར་དཔེ་སྟེན་ཏོ།། གཞོན་ནུ་འདི་ལྟ་སྟེ།
དཔེར་ན་ཤར་ཕྱོགས་སུ་འཇིག་རྟེན་གྱི་ཁམས་གང་གའི་ཀླུང་གི་བྱེ་མ་སྙེད་དང་། ལྷོ་དང་ནུབ་དང་བྱང་དང་། དེ་བཞིན་ཏུ་ཕྱོགས་མཚམས་དང་། ཕྱོགས་བཅུ་ཀུན་དུ་
འཇིག་རྟེན་གྱི་ཁམས་གང་གའི་ཀླུང་བྱེ་མ་སྙེད་དང་། མཉམ་པ་དེ་དག་ཐམས་ཅད་ཆུས་ཡོངས་སུ་གང་བའི་རྒྱ་མཚོར་གྱུར་པའི་རྒྱ་མཚོ་ཆེན་པོ་ཅིག་ཏུ་གྱུར་པ་ལ་ཡོངས་
སུ་རྟག་པ་བཟུང་སྟེ། དེ་ལ་སམས་ཅན་གང་གའི་ཀླུང་གི་བྱེ་མ་སྙེད་དུས་ནས། རྒྱར་བཙལ་བའི་སྐྲའི་རྩེ་མོས་ཆུའི་ཐིགས་པ་ཅིག་བླངས། གཞན་ཡང་སེམས་ཅན་
གང་གའི་ཀླུང་གི་བྱེ་མ་སྙེད་འདས་ནས། རྒྱར་བཙལ་བའི་སྒྲའི་རྩེ་མོས་ཆུའི་ཐིག་པ་གཉིས་བླངས། གཞན་ཡང་སེམས་ཅན་གང་གའི་ཀླུང་གི་བྱེ་མ་སྙེད་འདས་ནས།
བརྒྱར་བཙལ་བའི་སྒྲའི་རྩེ་མོས་ཆུའི་ཐིགས་པ་གསུམ་བླངས་ན། གཞོན་ནུ་ཡོངས་སུ་རྟག་པ་བཟུང་སྟེ། དེ་ལྟ་བུའི་ཐབས་ཀྱི་ཆུའི་ཕུང་པོ་དེ་ཟད་པར་གྱུར་ཀྱང་། སེམས་ཅན་

གྱི་ཁམས་ནི་ཚད་དང་མཐའ་མེད་དོ།། གཞོན་ནུ་སེམས་ཅན་གྱིས་ཁམས་དེ་ལྟར་དཔག་ཏུ་མེད་ཅིང་དེ་ལྟར་མཐའ་ཡས་པ་དེ་ཐམས་ཅད་ལ། བྱང་ཆུབ་སེམས་དཔའི་
བྱམས་པས་ཁྱབ་པར་བྱེད་དོ།། གཞོན་ནུ་དེ་ཇི་སྙམ་དུ་སེམས། གང་དེ་ལྟར་དཔག་ཏུ་མེད་པར་བྱམས་པ་སྒོམ་པའི་དགེ་བའི་རྩ་བ་དེའི་ཚད་གཟུང་བར་ནུས་སམ།
གསོལ་པ། བཅོམ་ལྡན་འདས་དེ་མ་ལགས་སོ།། བདེ་བར་གཤེགས་པ་དེ་མ་ལགས་སོ། །གཞོན་ནུ་དེ་ལྟར་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱི་
བྱམས་པ་ཆེན་པོ་སྒོམ་པའི་དགེ་བའི་རྩ་བ་ནི་དཔག་ཏུ་མེད་པ་ཡིན་ཏེ། གཞོན་ནུ་དེའི་བྱམས་པ་ནི་བདག་སྲུང་བ་ཡིན་གཞན་ལ་ཕན་པར་གནས་པ་ཡིན། མཆོག་ཏུ་
མནོད་སེམས་མེད་པ། ཁྲོ་བ་དང་གནོད་སེམས་ཀྱི་མཐའ་དང་བྲལ་བ། ཉེས་པ་འཇོམ་པ། རྗེས་སུ་ཆགས་པའི་ཀུན་ནས་ལྡང་དང་བྲལ་བ། དད་ཀུན་དུ་སྟོན་
པ་འཁྲུལ་པ་ཐམས་ཅད་ལ་ཉེས་བར་ལྟ་ཡོངས་སུ་གདུང་བ་མེད་པ། ལུས་དང་ངག་དང་སེམས་བདེ་བསྐྱེད་པ། གཞན་གྱི་གནོད་པར་བྱ་བ་ཐམས་ཅད་དུ་མ་ལྷུང་བ།
འཇིགས་པ་ཐམས་ཅད་དང་བྲལ་བ། འཕགས་པའི་ལམ་དང་འཐུན་པ། གཤེ་བ་དང་ཁྲོས་པ་ལ་དང་བ་སྐྱེད་པ། གཡུལ་ཐམས་ཅད་ལ་སྒྲོལ་བ། དབྱིག་པ་དང་།
མཚོན་ཆ་མི་ཐོགས་པ། སེམས་ཅན་རབ་ཏུ་ཐར་བར་བྱ་བ་ལ་དགའ་བ། ཁོང་ཁྲོ་བ་ཐམས་ཅད་དང་བྲལ་བ་དང་། ཚུལ་འཆོས་པ་དང་། ཁ་གསག་དང་། འདྲིན་པ་དང་

༄༅། །གཞོག་སློངས་ཐམས་ཅད་དང་བྲལ་བ། རང་གི་རྙེད་པ་དང་བཀུར་སྟི་དང་། ཚིགས་སུ་བཅད་
པས་ཉེ་བར་འཚོ་བ། བརྒྱ་བྱིན་དང་། ཚངས་པས་ཕྱག་བྱས་པ། རང་གི་གཟི་བརྗེད་ཀྱིས་བརྒྱན་པ། མཁས་པས་བསྟོད་པ། བྱིས་པ་ཐམས་ཅད་རྗེས་སུ་
སྲང་པ། ཚངས་པའི་ལམ་དང་འཐུན་པ། འདོད་པའི་ཁམས་དང་མ་འདྲེས་པ། ཐར་པའི་ལམ་གྱི་གཙོ་བོར་གྱུར་པ། ཐེག་པ་ཐམས་ཅད་ཀྱིས་ཡང་དག་པར་བཟུང་
བ། ཟང་ཟིང་མེད་པའི་བསོད་ནམས་ཀྱི་ཚོགས་བསགས་པ། རྫས་ལས་བྱུང་བའི་བསོད་ནམས་བྱ་བའི་དངོས་པོ་ཐམས་ཅད་ཀྱིས་ཟིལ་གྱིས་མི་ནོན་པ། མཚན་
སུམ་བཅུ་རྩ་གཉིས་དང་། དཔེ་བྱད་བཟང་པོས་ཡང་དག་པར་བརྒྱན་པ། དབང་པོ་ཉམས་ཤིང་མ་ཚང་བ་ཐམས་ཅད་སྤངས་པ། བདེ་འགྲོ་དང་། མྱ་ངན་ལས་
འདས་པའི་ལམ་ཐམས་ཅད་དུ་འགྲོ་བ། ངན་སོང་ཐམས་ཅད་དང་མི་ཁོམ་པ་བརྒྱད་ལས་བཟློག་པ། ཆོས་ཀྱི་ཀུན་དགའ་ལ་དགའ་ཞིང་མོས་པ། འདོད་པའི་ལོངས་
སྤྱོད་ཐམས་ཅད་དང་། དབང་པོ་དང་། རྒྱལ་སྲིད་མངོན་པར་མི་དགའ་བ། སེམས་ཅན་ཐམས་ཅད་ལ་མཉམ་པའི་སེམས་ཀྱིས་སྦྱིན་པ་རབ་ཏུ་སྦྱོར་བ། ཐ་དད་པའི་
འདུ་ཤེས་དང་བྲལ་བ། ཚུལ་ཁྲིམས་དང། བསླབ་པ་ཐམས་ཅད་ཀྱི་སྒོ་དང་ལམ། ཚུལ་ཁིམས་འཆལ་པ་ཐམས་ཅད་ཀྱིས་སྐྱབས། བཟོད་པའི་སྟོབས་ཀུན་ཏུ་སྟོན་པ། ང་

རྒྱལ་དང་རྒྱགས་པ་དང་། དྲེག་པ་ཐམས་ཅད་དང་བྲལ་བ། མི་འཁྲུགས་པའི་བརྩོན་འགྲུས་རྩོན་པ། ཡང་དག་པ་སྦྱོར་པའི་བྱ་བ་སྒྲོལ་བ། བསམ་གཏན་དང་།
རྣམ་པར་ཐར་དང་། ཏིང་ངོ་འཛིན་དང་སྙོམས་པར་འཇུག་པའི་ཙོ་བ། ཉོན་མོངས་པ་ལས་བྱུང་བ་སེམས་ངེས་པར་རྟོག་པ། ཐོས་པ་འཛིན་པས། ཤེས་རབ་ཀྱི་རྒྱུ་
སྐྱེད་པའི་བྱམས་པ་དང་། བདག་གི་ཕྱོགས་དང་གཞན་གྱི་ཕྱོགས་འཇོམ་པ་བདུད་དང་ཉོན་མོངས་པའི་ཕྱོགས་སེལ་བ། འགྲོགས་ན་བདེ་བ། ལྡང་བ་དང་། སོང་བ་
དང༌། འདུག་པ་དང་། ཉལ་བའི་སྤྱོད་ལམ་སྲུང་བར་བྱེད་པ། རྒོང་པའི་རང་བཞིན་ཡིད་ལ་བྱེད་པ་ཐམས་ཅད་སེལ་བ། དྲི་ཞིང་པོས་བྱུགས་པ། ཁྲེལ་ཡོད་པ་དང་།
ངོ་ཚ་ཤེས་པས་བྱུགས་པ། མི་ཁོམ་པ་དང་། ཉོན་མོངས་པ་དང་། ངན་འགྲོ་ཐམས་ཅད་སེལ་བའི་བྱམས་པ། འགྲོ་བ་ཐམས་ཅད་སྐྱབ་པའི་བྱམས་པ་ཆེན་པོ་བདག་
གི་བདེ་བ་བཏང་བ། སེམས་ཅད་ཐམས་ཅད་ལ་བདེ་བ་རབ་ཏུ་སྦྱིན་པ་ཏེ། གཞོན་ནུ་ཉན་ཐོས་རྣམས་ཀྱི་བྱམས་པ་ནི་བདག་སྐྱོབ་པའོ།། བྱང་ཆུབ་སེམས་དཔའ་ཀྱི་
བྱམས་པ་ནི་སེམས་ཅན་ཐམས་ཅད་ལ་སྐྱོབ་པའོ། །ཡང་གཞོན་ནུ་བྱང་ཆུབ་སེམས་དཔའ་སེམས་དང་པོ་སྐྱེད་པ་རྣམས་ཀྱི་བྱམས་པ་ནི་སེམས་ཅན་ལ་དམིགས་པའོ། །
བྱང་ཆུབ་སེམས་དཔའ་སྤྱོད་ལ་ཞུགས་པ་རྣམས་ཀྱི་བྱམས་པ་ནི་ཆོས་ལ་དམིགས་པའོ།། བྱང་ཆུབ་སེམས་དཔའ་བཟོད་པ་རབ་ཏུ་ཐོབ་རྣམས་ཀྱི་བྱམས་པ་ནི་དམིགས་པ་

༄༅། །མེད་པའོ། །གཞོན་ནུ་འདི་ནི་བྱང་ཆུབ་སེམས་དཔའི་སྙིང་རྗེ་ཆེན་པོ་རྣམས་ཀྱི་བྱམས་པ་ཞེས་བྱ་ཏེ་བྱང་ཆུབ་
སེམས་དཔའ་བྱམས་པ་དེ་ལ་རབ་ཏུ་གནས་པས། སེམས་ཅན་ཐམས་ཅད་ལ་བམས་པས་ཁྱབ་པར་བྱེད་དོ།། དེ་ལ་གཞོན་ནུ་བྱང་ཆུབ་སེམས་དཔའི་སྙིང་རྗེ་ཆེན་པོ་གང་
ཞེ་ན། གཞོན་ནུ་འདི་ལ་བྱང་ཆུབ་སེམས་དཔའ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་འདོད་པའི་སྟོན་དུ་འགྲོ་བ་ནི་སྙིང་རྗེ་ཆེན་པོའོ།། འདི་ལྟ་སྟེ་
དཔེར་ན། གཞོན་ནུ་སྐྱེས་བུའི་སློག་གི་དབང་པོ་སྔོན་དུ་འགྲོ་བ་ནི་དབུགས་དབྱུང་བ་དང་། རྡབ་བའོ།། གཞོན་ནུ་དེ་བཞིན་དུ་ཐོག་པ་ཆེན་པོ་ཡང་དག་པར་སྒྲུབ་པའི་
བྱང་ཆུབ་སེམས་དཔའི་སྔོན་དུ་འགྲོ་བ་ནི་སྙིང་རྗེ་ཆེན་པོའོ། འདི་ལྟ་སྟེ་དཔོར་ན། གཞོན་ནུ་འཁོར་ལོས་སྒྱུར་བའི་རྒྱལ་པོ་རིན་པོ་ཆེ་ཐམས་ཅད་ཀྱི་སྔོན་དུ་འོག་བ་ནི་
འཁོར་ལོ་རན་པོ་ཆ་ཡིན་ནོ།། གཞོན་ནུ་དེ་བཞིན་དུ་བྱང་ཆུབ་སེམས་དཔའ་སེམས་དཔའ་ཆེན་པོའི་སངས་རྒྱས་ཀྱི་ཆོས་ཐམས་ཅད་ཀྱི་སྔོན་དུ་འགྲོ་བ་ནི་སྙིང་རྗེ་ཆེན་པོ་
ཡིན་ཏེ། སྙིང་རྗེ་ཆེན་པོ་དེ་ཡང་སེམས་ཅན་ཐམས་ཅད་རྗེས་སུ་མི་བཏང་བའོ། །གཞོན་ནུ་བྱང་ཆུབ་སེམས་དཔའི་སྙིང་རྗེ་ཆེན་པོ་སེམས་ཅན་ཐམས་ཅད་ལ་ཇི་ལྟར་འཇུག་
ཅེ་ན། གཞོན་ནུ་འདི་ལྟར་བྱང་ཆུབ་སེམས་དཔས་འཇིགས་ཚོགས་ལ་ལྟ་བས་བཅིངས་ཤིང་། ལྟ་བར་འགྱུར་བ་རྣམ་པ་མང་པོ་ལ་ཆགས་པའི་སེམས་ཅན་མཐོང་ན་དེ་དག་

གི་འཇིག་ཚོགས་ལ་ལྟ་བས་བཅིངས་པ་སྤངས་པའི་ཕྱིར་ཆོས་སྟན་ཏོ། །ཞེས་སེམས་ཅན་རྣམས་ལ་བྱང་ཆུབ་སེམས་པའི་སྙིང་རྗེ་ཆེན་པོ་འཇུག་གོ། གཞན་
ཡང་གཞོན་ནུ་བྱང་ཆུབ་སེམས་དཔའ་སེམས་ཅན་ཡང་དག་པ་མ་ཡིན་པ་ཕྱི་ཅི་ལོག་གི་གནས་ལ་གནས་ཏེ། མི་རྟག་པ་ལ་རྟག་པར་འདུ་ཤེས་དང་། སྡུག་བསྔལ་
བ་ལ་བདེ་བར་འདུ་ཤེས་པ་དང་། བདག་མེད་པ་ལ་བདག་ཏུ་འདུ་ཤེས་པ་དང་། མི་སྡུག་པ་ལ་སྡུག་པར་འདུ་ཤེས་མཐོང་ན། དེ་དག་གི་ཡང་དག་པ་མ་ཡིན་པའི་ཕྱིན་
ཅི་ལོག་སྤང་པའི་ཕྱིར་ཆོས་སྟན་ཏོ། །ཞེས་སེམས་ཅན་རྣམས་ལ་བྱང་ཆུབ་སེམས་དཔའི་སྙིང་རྗེ་ཆེན་པོ་འཇུག་གོ། གཞན་ཡང་གཞོན་ནུ་བྱང་ཆུབ་སེམས་དཔའ་
ཕྱིན་ཅི་ལོག་གི་འདོད་པ་མལ་སྲེད་པའི་སེམས་ཅན་དེ་དག་ལ་ཡང་གཡེམ་པ་འམ། སྲིང་མོ་ལ་ཡང་གཡེམ་པ་མཐོང་ན། བྱང་ཆུབ་སེམ་དཔའ་འདི་སྙམ་དུ་སེམས་ཏེ།
ཀྱེ་མའོ་འཇིག་རྟེན་གནས་པ་འདི་དག་ནི་འཕགས་པ་མ་ཡིན་པ་འདུས་པ་སྟེ། མུ་ཅོར་སྨྲ་བས་ཡོངས་སུ་གང་ཞིང་། ངོ་ཚ་མི་ཤེས་པས་ཡོངས་སུ་གང་ངོ་། འདི་
ལྟར་མའི་རུམ་མངལ་གྱི་མལ་ན་འདུག་འདུག་སྟེ། དེ་ཉིད་ཀྱི་མངལ་གྱི་སྒོ་ནས་བྱུང་ལ། དེ་ཉིད་ཡང་ཡང་ལྷན་ཅིག་ཏུ་འདོད་པ་སྟེན་པར་བྱེད་པ་ལྟ་ག་ལ་སྲིད། མངལ་
ཅིག་ན་ལྷན་ཅིག་ཏུ་འདུག་འདུག་པའི་སྲི་མོ་དང་འདུ་ཞིང་། འཁྲིག་པ་བྱེད་པ་ལྟ་ག་ལ་སྲིད་དེ། ཀྱེ་མའོ་སེམས་ཅན་འདི་དག་ནི་རླག་གོ། རྣམ་པར་བརླག་གོ། །

༄༅། །རབ་ཏུ་རླག་གོ། འདོད་ཆགས་ཀྱིས་བ་ཡེན་སྤྱོའོ།། ཞེ་སྡང་གིས་གཡེན་སྤྱོའོ།། གཏི་
མུག་གི་ས་གཡེམ་སྤྱིའོ། མི་ཤེས་པས་གཡེན་སྤྱོའོ།། ཆོས་ལས་ཉམས་ཤིང་ཆོས་མ་ཡིན་པ་ལ་གནས་སོ། མི་མཐུན་པའི་ཆོས་ལ་རབ་ཏུ་སྤྱོད་དོ།། སེམས་
ཅན་དམྱལ་བ་སྤྱོད་ཡུལ་བའོ། །དུད་འགྲོའོ་སྐྱེ་གནས་སྤྱོད་ཡུལ་བའོ། །གཤིན་རྗེའི་འཇིག་རྟེན་སྤྱོད་པའོ། །ལོག་པའི་ལམ་སྤྱོད་ཡུལ་བའོ་སྙམ་མོ། །གཞོན་
ནུ་འདི་ལྟ་སྟེ་དཔེར་ན། ཝ་དུར་ཁྲོད་ཀྱི་མཐར་གཡང་ས་ཆེན་པོ་དང་ཉེ་བ་ཞིག་མཚན་མོ་ཁྱིམ་བཙས་ནས། གཡང་ས་ཆེན་པོ་ནས་ལྷུང་བ་དེ་བཞིན་དུ་གཞོན་ནུ་སེམས་
ཅན་འདི་དག་ཀྱང་ཝ་དང་འདྲའོ།། གཞོན་ནུ་འདི་ལྟ་སྟེ་དཔེར་ན། དམུས་ལོངས་ཁྱེས་གཙེས་ན། གཡང་ས་ཆེན་པོ་དང་། ཉེ་བར་འགྱུར་བ་དེ་བཞིན་དུ། ཀྱེ་མའོ་
གཞོན་ནུ་སེམས་ཅན་འདི་དག་ཀྱང་དམུས་ལོང་དང་འདྲ་འོ། །གཞོན་ནུ་འདི་ལྟ་སྟེ་དཔེར་ན། ཕ་ག་ནི་མི་གཙང་བ་ཟ་ཞིང་མི་གཙང་བ་སྤྱོད་ཡུལ་བ་ཏེ། གཞོན་ནུ་
ཀྱེ་མའོ་དེ་བཞིན་དུ་སེམས་ཅན་འདི་དག་ཀྱང་ཕག་དང་འདྲ་ཏེ། དེ་ཉིད་མ་ཡིན་དེ་ཉིད་སྲིང་མོ་ཡིན་ན། དེ་ཆུང་མང་བྱ་བ་ལྟ་ག་ལ་སྲིད་སྟེ། སེམས་ཅན་ཉོན་མོངས་
པས་སྦྱོ་བ་དང་བདུད་ཀྱིས་ཕྱོགས་ཀྱི་སྤྱོད་ཡུལ་བ་དང༌། བདུད་ཀྱི་ཞགས་པས་བཅིངས་པ་དང་། འདོད་པའི་འདམ་དུ་བྱིང་བ་དེ་དག་གི་འདོད་པ་ཐམས་ཅད་སྤངས་

པའི་ཆོས་བསྟོན་ཏོ། །ཞེས་སེམས་ཅན་རྣམས་ལ་བྱང་ཆུབ་སེམས་དཔའ་སྙིང་རྗེ་ཆེན་པོ་འཇུག་གོ། གཞོན་ནུ་གཞན་ཡང་བྱང་ཆུབ་སེམས་དཔའ་སྒྲིབ་པ་ལྔས་
སྒྲིབས་པའི་སེམས་ཅན་འདོད་པའི་ཟུག་རྡུས་ཐུག་པ་མཐོང་ན། སྐྱེ་མཆེད་དྲུག་ལ་ཆགས་ཤིང་ཞེན་པ་མིག་གིས་གཟུགས་མཐོང་ན། མཚན་མར་འཛིན་པར་འགྱུར་ཞིང་
མངོན་རྟོགས་སུ་འཛིན་པ་དང་། རྣ་བས་སྒྲ། སྣས་དྲི། ལྕེས་རོ། ལུས་ཀྱིས་རེག་པ་ལ་རེགས་ནས་མཚན་མར་འཛིན་ཅིང༌། མངོན་པར་རྟོགས་སུ་འཛིན་པར་འགྱུར་
ཏེ། ཀྱེ་མའོ་སེམས་ཅན་འདི་དག་ནི་ཁོང་ཁྲོ་བ་མང་ཞིང་ཕན་ཚུན་ནི་འཛའ་ཏེ། དེ་དག་དོན་རྙེད་པའི་ཕྱིར་ནི་མཛའ་བོར་ཡང་མི་ཤེས། གནོད་པར་འགྱུར་པའི་ཕྱིར་ནི་
ཅིག་ལ་ཅིག་གསོད་དོ། །ཀྱེ་མའོ། །སེམས་ཅན་འདི་དག་ནི་གཉིད་དང་རྨུགས་པ་མང་བ་སྟེ། ཞན་ཅིད་བློང་བ་མི་ཤེས་པའི་ལིང་རྟོག་གི་ཁེབས་ཤིང་མི་དགེའོ། །
ཀྱེ་མའོ།། སེམས་ཅན་འདི་དག་ནི་འགྱོད་པ་སྟེ། བློ་བུར་གྱི་ཉོན་མོངས་པས་སེམས་ཅན་ཀུན་ནས་ཉོན་མོངས་པའོ། །ཀྱེ་མའོ་སེམས་ཅན་འདི་དག་ནི་ཐེ་ཆོམ་
གྱིས་ཡོངས་སུ་དཀྲིས་པ། ཆོས་ཟ་མོ་ལ་ངེས་པར་མ་གྱུར་པ་སྟེ། དེ་དག་གི་སྒྲིབ་པ་ཐམས་ཅད་སྤང་བའི་ཕྱིར་ཆོས་སྟན་ཏོ། །ཞེས་སེམས་ཅན་རྣམས་ལ་བྱང་ཆུབ་
སེམས་དཔའི་སྙིང་རྗེ་ཆེན་པོ་འཇུག་གོ། གཞོན་ནུ་གཞན་ཡང་བྱང་ཆུབ་སེམས་དཔའ་སེམས་ཅན་ང་རྒྱལ་གྱིས་ནོན་པ། ང་རྒྱལ་གྱིས་ནོན་པ་དང་། ངའོ་སྙམ་པའི་ང་

༄༅། །རྒྱལ་གྱིས་ནོན་པ། མངོན་པའི་ང་རྒྱལ་གྱིས་ནོན་པ། ཅུང་ཟད་སྙམ་པའི་ང་རྒྱལ་གྱིས་ནོན་པ། ལོག་པའི་ང་རྒྱལ་
གྱིས་ནོན་པ། དམའ་བ་བས་བདག་མཐོ་བར་སེམས་དཔའ། མཚུངས་པ་བས་ཀྱང་ཆེས་ལྷག་པར་ལྟ་བ། དེ་དག་གཟུགས་ལ་བདག་ཅེས་ཁས་ལེན་པ་ནས།
རྣམ་པར་ཤེས་པའི་བར་ལ་བདག་ཅེས་ཁས་ལེན་པ་ཁོང་དུ་མ་ཆུད་པར་ཁོང་དུ་ཆུད་སྙམ་འདུ་ཤེས་པ། གུས་པས་སྨྲ་བར་འོས་པ་ལ་གུས་པར་མི་སྨྲ་བ། ཕྱག་བྱ་བར་འོས་
པ་ལ་གུས་པ་ལ་ཕྱག་མི་འཚལ་བ། རྒན་པ་དང་། གཞོན་པ་ལ་མི་འདུད་པ། བླ་མ་ལ་རིམ་འགྲོ་མི་བྱེད་པ། མཁས་པ་ལ་དགེ་བ་གང་། མི་དགོ་བ་གང་། སྟེན་པར་བྱས་
པ་གང་། སྟེན་པར་མི་བྱ་བ་གང་། བྱ་བ་གང་། ཁ་ན་མ་ཐོ་བ་དང་བཅས་པ་གང་། ཁ་ན་མ་ཐོ་བ་མེད་པ་གང་། ལམ་གང་། ཏིང་ངེ་འཛིན་གང་། རྣམ་པར་གྲོལ་བ་གང་ཞེས་
མི་འདྲེས་པ་དང་། བདག་ཉིད་ལ་བདག་གི་གཙོ་བོ།། བདག་ནི་མཆོག་གོ་སྙམ་དུ་རློམ་སེམསུ་བྱེད་པ་མཐོང་ན། འདི་ལྟར་ང་རྒྱལ་གྱི་རྣམ་པ་ཐམས་ཅད་སྤང་པའི་ཕྱིར་ཆོས་
བསྟན་ཏོ་ཞེས་སེམས་ཅན་རྣམས་ལ་བྱང་ཆུབ་སེམས་དཔའི་སྙིང་རྗེ་ཆེན་པོ་འཇུག་གོ། གཞོན་ནུ་གཞན་ཡང་བྱང་ཆུབ་སེམས་དཔའ་སྲེད་པའི་བཅིངས་པས་བཅིངས་
པ། སྲེད་པས་འཁྲོལ་བ། ཆུང་མ་དང༌། བུ་མོ་དང༌། བུ་མོས་ཟིན་པ་གནོན་པས་ཟིན་པ། དོན་མེད་པས་ཟིན་པ། འཁོར་བའི་གཏན་པར་ཟིན་པ། སེམས་ཅན་དམྱལ་བ་

དང་། དུད་འགྲོའི་སྐྱེ་གནས་དང་། གཤིན་རྗེའི་འཇིན་རྟེན་གྱི་ལམ་གྱིས་ཟིན་པ་སྲིད་པའི་བཅིངས་པས་ཟིན་པས། རང་ཉམ་མེད་པ། རང་དབང་མེད་པའི་སེམས་
ཅན་མཐོང་བ། དེ་དག་རང་ཉམ་དང་། རང་དབང་དང་། གང་དུ་དགའ་བར་འགྲོ་བ་དང་། མྱ་ངན་ལས་འདའ་བར་འགྲོ་བར་བྱ་བའི་ཕྱིར་ཆོས་སྟན་ཏོ་ཞེས་སེམས་
ཅན་རྣམས་ལ་བྱང་ཆུབ་སེམས་དཔའི་སྙིང་རྗེ་ཆེན་པོ་འཇུག་གོ། གཞོན་ནུ་གཞན་ཡང་བྱང་ཆུབ་སེམས་དཔའ་དགེ་བའི་བཤེས་གཉེན་དང་བྲལ་བ། སྡིག་པའི་
གྲོགས་པོས་འཁོར་བ་དེ་དག་སྡིག་པའི་གྲོགས་པོས་ནོན་པས། མི་དགེ་བའི་ལས་ལ་ཆགས་པ་འདི་ལྟ་སྟེ། སྲོག་གཅོད་པ་དང་། མ་བྱིན་པར་ལེན་པ་དང་།
འདོད་པ་ལ་ལོགས་པར་གཡེམ་པ་དང་། རྫུ་དུ་སྨྲ་བ་དང་། ཕྲ་མ་དང་ངག་རྩུབ་པོ་དང་། ཚིག་ཀྱལ་པ་དང་། བསྣབ་སེམས་དང་། གནོད་སེམས་དང་། ལོག་
པར་བཟུང་སྟེ། སྤྱོད་པར་བྱ་བའི་ཕྱིར་ཆོས་བསྟན་ཏོ་ཞེ་སེམས་ཅན་རྣམས་ལ་བྱང་ཆུབ་སེམས་པའི་སྙིང་རྗེ་ཆེན་པོ་འཇུག་གོ། །གཞན་ནུ་གཞན་ཡང་བྱང་ཆུབ་
སེམས་དཔའ་གཏི་མུག་གིས་བསྒྲིབས་པ། མ་རིག་པའི་མུན་པས་མུན་ནག་གི་ལིང་རྟོག་གིས་ཀུན་དུ་སྒྲིབས་པ། བདག་དང་སེམས་ཅན་དང་། སྲོག་དང་།

༄༅། །སྐྱེ་བ་པོ་དང་། ཤེད་ལས་སྐྱེས་པ་དང་། སྐྱེས་བུ་དང་། གང་ཟག་དང་། བྱེད་པ་པོ་དང་། ཚོར་བ་པོ་དང་།
ངར་འཛིན་པ་དང་། ང་འིར་འཛིན་པ་ལ་མངོན་པར་ཆགས་པའི་སེམས་ཅན་མཐོང་ན། དེ་དག་འཕགས་པའི་ཤེས་རབ་ཀྱི་མིག་རྣམ་པར་སྦྱང་ཞིང་ལྟ་བར་གྱུར་པ་
ཐམས་ཅད་སྤང་པའི་ཕྱིར་ཆོས་བསྟན་ཏོ། །ཞེས་སེམས་ཅན་རྣམས་ལ་བྱང་ཆུབ་སེམས་དཔའི་སྙིང་རྗེ་ཆེན་པོ་འཇུག་གོ། ཞོན་ནུ་གཞན་ཡང་བྱང་ཆུབ་སེམས་པས་
འཁོར་བ་ལ་མངོན་པར་དགའ་བའི་སེམས་ཅན་མཐོང་ན། དེ་དག་པུང་པོ་ལྔའི་གཤེས་མ་ལས་རབ་ཏུ་ཐར་བྱ་དང་། འཁོར་བའི་འབྲོག་དགོན་པ་ལས་རབ་ཏུ་ཟླ་བ་དང་། ཁམས་
གསུམ་ཐམས་ཅད་ལས་གདོན་པའི་ཕྱིར་ཆོས་བསྟན་ཏོ། །ཞེ་སེམས་ཅན་རྣམས་ལ་བྱང་ཆུབ་སེམས་དཔའི་སྙིང་རྗེ་ཆེན་པོ་ལ་འཇུག་གོ། །གཞོན་ནུ་གཞན་ཡང་བྱང་
ཆུབ་སེམས་དཔའ་སེམས་ཅན་འཁྲུགས་པར་གྱུར་པ། རྩ་མུན་ཛ་དང་། བལ་བ་ཛ་ལྟ་བུ་མི་དྲང་བ་དྲང་བ་ལྟར་འཆོས་པ་འཇིག་རྟེན་འདི་ནས་ཕ་རོལ་དུ་འཇིག་རྟེན་ཕ་རོལ་
ནས་འཇིག་རྟེན་འདིར་ཀུན་རྒྱུ་ཅིང་འཁོར་བ་འགྲོ་བ་ལ་ཕྱོགས་པ། མྱ་ངན་ལས་འདས་པར་འགྲོ་བ་ལ་ཕྱིར་ལྟས་པ་མཐོང་ན། དེ་དག་གི་མྱ་ངན་ལས་འདའ་བའི་
ཕྱིར་ཆོས་བསྟན་ཏོ་ཞེས་སེམས་ཅན་རྣམས་ལ་བྱང་ཆུབ་སེམས་དཔའི་སྙིང་རྗེ་ཆེན་པོ་འཇུག་གོ། གཞོན་ནུ་དེ་ལྟར་བྱང་ཆུབ་སེམས་དཔའ་སེམས་ཅན་གྱི་ཁམས་

མཐོང་ན། རྣམ་པ་བཅུ་པོ་འདི་དག་གིས་སྙིང་རྗེ་ཆེན་པོ་འཇུག་གོ། བསམ་པ་ལས་བྱུང་བའི་ཕྱིར་དེའི་སྙིང་རྗེ་ཆེན་པོ་དེ་ཡང་གཡོ་བ་མེད་པ་འཇུག་གོ ལྷག་པའི་བསམ་
པ་ལས་ཤིན་དུ་བྱུང་བའི་ཕྱིར་དེའི་སྙིང་རྗེ་ཆེན་པོ་དེ་ཡང་མཉམ་པར་འཇུག་གོ། ལམ་ལས་བྱུང་བའི་ཕྱིར་སྙིང་རྗེ་ཆེན་པོ་དེ་ཡང་དྲང་པོ་བཅོས་མ་ཡིན་པར་འཇུག་གོ། །
སེམས་ཀྱ་གྱུ་མོད་པའི་སེམས་ལ་ཤིན་དུ་གནས་པ་ལས་བྱུང་བའི་ཕྱིར་དེའི་སྙིང་རྗེ་ཆེན་པོ་ཡང་གྱ་གྱུ་མེད་པར་འཇུག་གོ། འདི་ལྟ་སེམས་ཅན་ཐམས་ཅད་ལ་འདུད་པ་དང་།
ཕྱགས་འཚལ་བ་ལས་ཤིན་དུ་བྱུང་བའི་ཕྱིར་སྙིང་རྗེ་ཆེན་པོ་དེ་ཡང་བདག་གི་བདེ་བ་གཏོང་པར་འཇུག་གོ། འདི་ལྟ་སྟེ། བདག་གི་སེམས་སུ་དག་པར་བྱར་བའི་ཕྱིར། དེའི་
སྙིང་རྗེ་ཆེན་པོ་ཡང་ཕ་རོལ་རྗོས་སུ་བསྲུང་བར་བདུག་གོ། འདི་ལྟ་སྟེ་གཡོ་ཞིང་འགུལ་བའི་སེམས་དང་བྲལ་བ་རབ་ཏུ་གནས་པའི་སེམས་ལས་བྱུང་བའི་ཕྱིར། དེའི་སྙིང་རྗེ་
ཆེན་པོ་དེ་ཡང་ཤེས་རབ་བརྟན་པར་འཇུག་གོ། འདི་ལྟ་སྟེ་ཕ་རོལ་ལ་བདེ་བ་སྦྱིན་པ་ལས་རབ་ཏུ་བྱུང་བའི་ཕྱིར། དེའི་སྙིང་རྗེ་ཆེན་པོ་དེ་ཡང་བདག་གི་བདེ་རབ་འཇུག་གོ།
བརྩོན་འགྲུས་བརྟན་པ་ལས་རབ་ཏུ་བྱུང་བའི་ཕྱིར། དེའི་སྙིང་རྗེ་ཆེན་པོ་དེ་ཡང་སེམས་ཅན་ཐམས་ཅད་ཀྱི་ཁུར་ཁྱེར་བར་འཇུག་སྟེ། གཞོན་ནུ་འདི་སྟར་བྱར་ཆུབ་སེམས་
དཔའི་སྙིང་རྗེ་ཆེན་པོ་ནི་ནམ་འདི་དག་དང་གཞན་ཡང་རྣམ་པ་བཅུས་འཇུག་གོ། གཞོན་ནུ་འདི་ལྟར་གང་ལ་ཐེག་པ་ཆེན་པོས་ངེས་པར་འབྱུང་བར་འགྱུར་དེ་དག་ཐམས་ཅད་ཀྱང་

༄༅། །སྙིང་རྗེ་ཆེན་པོས་འབྱུང་སྟེ། དེའི་ཕྱིར་སྙིང་རྗེ་ཆེན་པོ་ཞེས་བྱའོ། །སྦྱིན་པ་བྱེད་པ་དང་ཚུལ་ཁྲིམ་
བྱེད་པ་དང་། བརྩོན་འགྲུས་བྱེད་པ་དང་། བསམ་གཏན་བྱེད་པ་དང་། ཤེས་རབ་བྱེད་པའི་སྙིང་རྗེ་ཆེན་པོ་སྟེ། དེའི་ཕྱིར་སྙིང་རྗེ་ཆེན་པོ་ཞེས་བྱའོ། །དྲན་པ་ཉེ་བར་བཞག་
པ་བྱེད་པ་དང་། ཡང་དག་པར་སྤོང་བ་བྱེད་པས་སྙིང་རྗེ་ཆེན་པའོ།། དབང་པོ་དང་སྟོབས་དང་། བྱང་ཆུབ་ཀྱི་ཡན་ལག་དང་། ལམ་དང་། མཆོག་ཏུ་དགའ་བར་
བྱ་བའི་ལས་དང་། མཐར་གྱིས་སྙོམས་པར་འཇུག་པ་དང་། དགེ་བཅུའི་ལས་ཀྱི་ལམ་དང་། ཚིག་དེ་དག་ཐམས་ཅད་ཀྱང་རྒྱས་པར་བྱའོ།། སྙིང་རྗེ་ཆེན་པོ་ནི་
རང་བྱུང་གི་ཡེ་ཤེས་སྒྲུབ་པར་བྱེད་པས་ན། དེའི་ཕྱིར་སྙིང་རྗེ་ཆེན་པོ་ཞེས་བྱའོ།། །རང་གི་བྱ་བ་དང་། ལེགས་པར་བྱེད་པ་དང་། མི་འགྱུར་བའི་བྱ་བ་དང་། །
སེམས་ཅན་ཐམས་ཅད་ཀྱང་རྒྱས་པར། དེའི་སྙིང་རྗེ་ཆེན་པོ་དེ་ཡང་སེམས་ཅན་རྣམས་ཀྱི་བསམ་པ་ཇི་ལྟ་བ་བཞིན་དུ་ཡོངས་སུ་རྫོགས་པར་བྱེད་པས། འདི་ནི་བྱད་ཆུབ་
སེམས་དཔའ་སེམས་དཔའ་ཆེན་པོའི་སྙིང་རྗེ་ཆེན་པོ་ཞེས་བྱ་སྟེ། བྱང་ཆུབ་སེམས་དཔའ་སེམས་དཔའ་ཆེན་པོ་སྙིང་རྗེ་དང་ལྡན་པས་སེམས་ཅན་འདི་འདྲ་བའི་
གནས་ཐོབ་པ་མཐོང་ནས། དེ་དག་ལ་སྙིང་རྗེའི་སེམས་སྙྱེད་དོ། དེའི་བྱང་ཆུབ་སེམས་དཔའི་དགའ་བ་གང་ཞེ་ན། གང་དགེ་བའི་ཆོས་ཐམས་ཅད་ལ་དགའ་

བར་གནས་པ་དང་། སེམས་རབ་ཏུ་དགའ་བ་དང་། ལུས་རབ་ཏུ་ཚིམ་པ་དང་། བློ་རབ་ཏུ་དག་པ་དང་། ཡིད་རབ་ཏུ་མགུ་བ་དང་། དེ་བཞིན་གཤེགས་པའི་སྐུ་
ལ་མངོན་པར་དགའ་ཞིང་མོས་པ་དང་། མཚན་དང་དཔེ་བྱེད་བཟང་པོའི་རྒྱན། ཀུན་ཏུ་ཚོལ་བ་ལ་དགའ་བ་དང་། ཆོས་ཉན་པས་ཡོངས་སུ་མ་སྐྱོ་ཞིང་དགའ་བ་དང་།
ཆོས་ཀྱི་ཕྱིར་འབྲང་བའི་ནན་ཏན་ལ་རབ་ཏུ་དགའི་བ་དང་། རབ་ཏུ་དགའ་བའི་ཆོས་ལ་མགུ་བ་དང་། སེམས་ཅན་རྣམས་ལ་ཁོང་ཁྲོ་བ་མེད་པ་དང་། བྱང་ཆུབ་ལ་
དག་འ་བ་དང་། ཆོས་རྒྱ་ཆེན་པོ་ལ་མོས་པ་དང་། ཉེ་ཚེའི་ཐེག་པ་སེལ་བར་སེམས་སྐྱེད་པ་དང་། སེར་སྣ་ཚར་གཅོད་པ་དང་། སློང་བ་ལ་དགའ་བ་དང་། གཏོང་
བ་ལ་རབ་ཏུ་དགའ་བ་དང་། ཚུལ་ཁྲིམས་འཆལ་བ་དག་སྡུག་ཅིང་བྱམས་པ་དང་། ཚུལ་ཁྲིམས་དང་ལྡན་པ་ལ་རྟག་ཏུ་དད་པ་དང་། བདག་ཚུལ་ཁྲིམས་ཡོངས་
སུ་དག་པས། ངན་འགྲོ་དང་འཇིགས་པ་ཐམས་ཅད་ལས་རབ་ཏུ་འདའ་བབར་དབུགས་འབྱིན་པ་ལ་རབ་ཏུ་དགའ་བ་དང་། ཕ་རོལ་དོན་དུ་ཟེར་བ་དང་། ངན་པར་བརྗོད་
པའི་ཚིག་གི་ལམ། བཟོད་ཅིང་རབ་ཏུ་དགའ་བ་དང་། ལག་པ་དང་རྐང་པ་དང་། མིག་དང་། མགོ་བཅད་པས་ཀྱང་བཟོད་པར་འདུས་ཏེ། སེམས་མི་ཉམས་
ཤིང་རབ་ཏུ་དགའ་བ་དང་། རྒན་རབས་ལ་འདུད་ཅིང་རྗེས་ཕྱེད་པ་ལ་དགའ་བ་དང་། རྟག་ཏུ་འཛིན་པ་ལ་དགའ་བ་དང་། ཁྲོ་ཉེར་མེད་ཅིང་གསོང་པོར་སྨྲ་བ་ལ་དགའ་

༄༅། །བ་དང་། ཚུལ་འཆོས་པ་དང་། ཁ་གསག་དང་། གཞོག་སློངས་མེད་པ་ལ་རབ་ཏུ་དགའ་བ་དང་། སྙིང་པོ་
དང་ལྡན་པའི་ཆོས་ལ་འཇུག་པར་རབ་ཏུ་དགའ་བ་དང་། བྱང་ཆུབ་སེམས་དཔའ་སྟོན་པ་བཞིན་དུ་ཕངས་པ་དང་། ཆོས་ལ་བདག་བཞིན་ཕངས་པ་དང་། དེ་བཞིན་
གཤེགས་པ་ལ་སྲོག་བཞིན་དུ་ཕངས་པ་དང་། བླ་མ་ལ་ཕ་མ་བཞིན་དུ་ཕངས་པ་དང་། སེམས་ཅན་ཐམས་ཅད་ལ་བུ་བཞིན་དུ་འཕངས་པ་དང་། སློབ་དཔོན་
ལ་མིག་བཞིན་དུ་འཕགས་པ་དང་། ནད་ལ་ཡན་ལག་གི་དམ་པ་མགོ་བཞིན་དུ་འཕངས་པ་དང་། ཕ་རོལ་ཏུ་ཕྱིན་པ་ལ་ལག་པ་དང་། རྐང་པ་བཞིན་དུ་ཕངས་
པ་དང་། ཆོས་སྨྲ་བ་ལ་རིན་པོ་ཆེ་ཐམས་ཅད་བཞིན་དུ་ཕངས་པ་དང་། ཆོས་ཡོངས་སུ་ཚོལ་བ་ལ་སྨན་བཞིན་དུ་ཕངས་པ་དང་། སྐུལ་ཞིང་དྲང་བར་བྱེད་པ་ལ་སྨན་པ་
བཞིན་དུ་ཕངས་པར་སེམས་པའི། གཞོན་ནུ་དགའ་བ་ཞེས་བྱ་སྟེ། བྱང་ཆུབ་སེམས་དཔའ་སེམས་དཔའ་ཆེན་པོ་དགའ་དེ་ལ་རབ་ཏུ་གནས་ནས་རྟག་ཏུ་ཆོས་ཚོལ་བ་ལ་
དགའ་བར་འགྱུར་ཏེ། བྱང་ཆུབ་སེམས་དཔའི་སྤྱོད་པ་ལ་མི་སྐྱོའོ།། དེ་ལ་བྱང་ཆུབ་སེམས་དཔའ་རྣམས་ཀྱི་བཏང་སྙམས་གང་ཞེས་ན། གཏང་སྙོམས་རྣམ་པ་གསུམ་ཏེ། རྣམ་པ་
གསུམ་གང་ཞེ་ན། འདི་ལྟ་སྟེ་ཉོན་མོང་པ་ལ་བཏང་སྙོམ་པ་དང་། བདག་དང་གཞན་རྗེསུ་སྲུང་བའི་བཏང་སྙོམ་པ་དང་། དུས་དང་དུས་མ་ཡིན་པའི་བཏང་སྙོམ་པའོ། དེ་ལ་ཉོན་མོངས་པའི་

བཏང་སྙོམས་གང་ཞེ་ན། གང་སྐུར་ཏི་མ་བྱས་ཀྱང་ཐོར་མི་སེམས་པ་དང་། བཀུར་ཏི་བྱས་ཀྱང་དམར་མི་སེམས་པ་དང་། སྙེད་པས་སྙམ་མེད་པ་དང་། མ་སྙེད་པས་ཡི་མི་ཆད་པ་དང་། ཚུལ་
ཁྲིམས་ཆལ་པ་ལ་བློ་སྙམ་པ། དྲགས་པ་ལ་དགའ་བ་མེད་པ་དང་། མ་གྲགས་པ་ལ་ཞུམ་པ་མེད་པ་དང་། རྨད་པ་ལ་ཡིད་བསོད་པ་དང་། སྟོང་པ་ལ་ཆོས་ཉིད་དུ་གནས་པ་དང་། སྡུག་
བསྔལ་ལ་སོ་སོར་པའི་སྟོབ་དང་། བདེ་བ་ལ་མི་རྟག་པའི་སྟོབས་དང་། རྗེས་ཆག་པར་འདོར་བ་དང་། ཁོང་ཁྲོ་བ་སྤྱོང་བ་དང་། མཛའ་བ་དང་། མི་མཛའ་བ་ལ་སེམས་སྙམས་
པ་དང་། ལེགས་པར་བྱས་པ་དང་། ཉེན་པར་བྱས་པ་ལ་གཉིས་སུ་མི་བྱེད་རྡུག་པ་དང་མི་སྡུག་པ་མི་ལྟ་བ་དང་། སྙེན་སྐུ་མི་བྱེད་པ་ལ་དགའ་བར་བྱེད་པ་མེད་པ་དང་། སྙན་
པ་སྨྲ་བ་དང་། མི་སྙེན་པར་སྨྲ་བ་ལ་རྗེས་སུ་ཆག་པ་དང་། ཁོང་ཁྲོ་བ་མེད་པདང་། ཀུན་ནང་བའི་ཉེས་པ་ལ་ཚུད་པ་ཡོངས་སུ་འཇལ་བ་དང་། བདག་དང་སེམས་
གཞན་ལ་བསམ་པ་སྙམས་པ་དང་། ལུས་དང་སྲོག་ལ་མི་ལྟ་བ་དང་། སེམས་ཅན་རབ་འབྲིང་ཐ་མ་ལ་འོད་ཟེར་སྙམས་པ་དང་། སྔག་པ་དང་མི་སྔགས་པ་ལ་ཆོས་
ཉིད་སྙམས་དང་། བདེན་པ་དང་མི་བདེན་པ་ལ་ཡོངས་སུ་དག་པ་སྟེ། གཞོན་ནུ་འདི་ལྟར་གང་བདག་ལ་སྣོན་པར་བྱེད་པ་དེ་ལ་བྱང་ཆུབ་སེམས་དཔའ་བཏད་སྙོམས་པ་
ཡིན་ནོ།། དེ་ལ་བདག་དང་གཞན་དང་རྗེས་བསྲུང་པའི་བཏད་སྙོམས་གང་ཞེ་ན། གང་ཡན་ལགས་དང་ཉིད་ལག་གི་ཤ་བཅད་ཀྱང་བཏང་སྙོམས་པ་ཡིན་ནོ། །

༄༅། །ཡན་ལག་དང་ཉིད་ལག་གི་ཤ་བཅད་ཀྱང་འདོད་པ་མེད་ཅིང་ཚོལ་བ་མེད་དེ། བཏང་སྙོམས་བ་
ཡིན་ནོ། ལུས་ཀྱང་མི་འགྱུར་ངག་ཀྱང་མི་འགྱུར་ཏེ། གཉིས་ག་བཟོད་པས་དེའི་ཕྱིར་གཏང་སྙོམས་ཞེས་བྱའོ། །མིག་གི་རྣམ་པས་མ་ཡིན། གཟུགས་ཀྱི་རྣམ་པས་
མ་གཉིས་གས་ཀྱང་མ་ཡིན། ཕྱིན་ནས་ཡིད་ཀྱི་རྣམ་པ་དང་། ཆོས་ཀྱི་རྣམ་པའི་བར་གྱིས་རྨིས་ཕྱིན་པས། དེའི་ཕྱིར་གཏང་སྙོམ་ཞེས་བྱའོ། །མ་རྨི་ཕྱིར་ཅིང་
སྣང་བ་མེད་པས་དེ་ཕྱིར་བཏང་སྙོམ་ཞེས་བྱའོ། །རྨ་ཕྱུང་བ་ལ་རྨ་མི་བྱིན་པས་དེའི་ཕྱིར་བཏོང་སྙོམ་པ་ཞེས་བྱའོ།། བདག་དང་ཕ་རོལ་གཉིས་ག་ལས་བཟོད་པས་དེའི་ཕྱིར་
བཏང་སྙོམ་ཞེས་བྱའོ། ཕན་པར་བྱེད་པ་དང་། ཕན་པར་མི་བྱེད་པ་ལ་སྙམ་པར་སྦྱོར་བས་དེའི་ཕྱིར་བཏང་སྙོམ་ཞེས་བྱའོ།། བཏང་སྙོམ་ནི་རྩོད་པ་མེད་པའོ།། ལྷུང་བྱེད་པའོ། །
བཏང་སྙོམ་ནི་རང་གི་སེམས་ངེས་པར་རྟོག་པའོ། བཏང་སྙོམ་ནི་བདག་ལ་སོ་སོར་རྟོགས་པའོ།། བཏང་སྙོམས་ནི་གཞན་ལ་གནོད་པ་མེད་པའོ།། བྱང་ཆུབ་སེམས་
དཔའ་རྣམས་ཀྱི་བཏང་སྙོམ་ནི། སྙམ་པར་བཞག་པའི་དངོས་པོ་ཏོ། །སངས་རྒྱས་ཅོམ་ལྡན་འདས་ནི་བྱང་ཆུབ་སེམས་དཔའ་སེམས་དཔའ་ཆེན་པོ་ལ་བཏང་སྙོམ་
སྣང་བར་མི་མཛད། དེ་ཅིའི་ཕྱིར་ཞེ་ན། བྱང་ཆུབ་སེམས་དཔའ་རྟག་ཏུ་འབད་པར་བྱའོ། །རྟག་པར་རྒྱུན་མི་འཆད་པར་དགེ་བ་ཡོངས་སུ་རྩལ་བ་ལ་རྩོན་པར་བྱ་སྟེ། དུས་དུས་

སུ་བཏང་སྙོམ་སྒོམ་པར་བྱའོ། །དེ་ལ་དུས་དུས་སུ་བཏང་སྙོམ་སྒོམ་པ་གང་ཞེ་ན། འདི་ལྟ་སྟེ་གནོན་མ་ཡིན་སེམས་ཅན་ལ་བཏང་སྙོམ་པ་དང་སྙེན་བཀུར་མི་བྱེད་པ་ལ་བཏང་སྙོམ་
བ་དང༌། མི་རྙེད་པ་དང་། སྨད་པ་དང་། མ་གྲགས་པ་དང་། སྡུག་བསྔལ་བ་ལ་བཏང་སྙོམ་པ་དང་། ཉན་ཐོས་ཀྱི་ཐེག་པ་ངེས་པར་འགྱུར་བ་ལ་ཞུགས་པ་རྣམས་ལ་
བཏང་སྙོམ་པ་དང༌། སྦྱིན་པའི་དུས་ན་ཚུལ་ཁྲིམ་ཉེ་བར་སྒྲུབ་པ་བཏང་སྙོམ་པ་དང་། ཚུལ་ཁྲིམ་ཀྱི་དུས་ན་སྦྱིན་པ་ཉེ་བར་སྒྲུབ་པ་བཏང་སྙོམ་པ་དང་། བཟོད་པའི་
དུས་ན་སྦྱིན་པ་དང་། ཚུལ་ཁྲིམ་དང་། བརྩོན་འགྲུས་ཉེ་བར་སྒྲུུབ་པ་བཏང་སྙོམ་དང་། བརྩོན་འགྲུས་ཀྱི་དུས་ན་ཚུལ་ཁྲིམ་ཀྱིས་རྗེས་སུ་འཇུག་པ་བཏང་སྙོམ་
པ་དང་། བསམ་གཏན་གྱི་དུས་ན་སྦྱིན་པའི་ཕ་རོལ་ཏུ་ཕྱིན་པ་ཉེ་བར་སྒྲུབ་པ་བཏང་སྙོམ་པ་དང་། ཤེས་རབ་ཀྱི་ཕ་རོལ་ཏུ་ཕྱིན་པ་ལྔ་ལ་དམིགས་པ་ཉེ་བར་སྒྲུབ་པ་བཏང་
སྙོམ་པ་ཏེ། འདི་ནི་དུས་དུས་སུ་བཏང་སྙོམ་ཞེས་བྱའོ། །དེ་ལྟར་གང་མི་བྱ་བའི་ཆོས་མི་བྱེད་པ་འདི་ནི་བཏང་སྙོམ་ཞེས་བྱ་ཏེ། དེ་ལ་གནས་པའི་བྱང་ཆུབ་སེམས་
དཔའ་ནི་མི་དགེ་བའི་ཕྱོགས་ཐམས་ཅད་ལ་བཏང་སྙོམ་སུ་བྱེད་ཏོ།། གཞོན་ནུ་འདི་ནི་བྱང་ཆུབ་སེམས་དཔའ་སེམས་དཔའ་ཆེན་པོའི་སེམས་ཅན་ཐམས་ཅད་
ལ་བྱམས་པ་དང་། སྙིང་རྗེ་དང་དགའ་བ་དང་། བཏང་སྙོམས་ཞེས་བྱའོ། །དེ་ལྟར་ཤ་རིའི་བུ་བཅོམ་ལྡན་འདས་དེ་བཞིན་གཤེགས་པ་ཕུང་པོ་ཆེན་པོ་

༄༅། །དེས་གཞོན་ནུ་བརྩོན་འགྲུས་སྤྱོད་ལ། བྱམ་པ་དང་སྙིང་རྗེ་དང་དགའ་བ་དང་བཏད་སྙོམ་མདོར་སྟན་པ་དང་བཅས་རྒྱས་པར་བསྟན་པ་
དང་བཅས་ཏེ། རྒྱ་ཆེར་ཡང་དག་པར་སྟན་ཏོ། །གཞོན་ནུ་བརྩོན་འགྲུས་སྤྱོད་དེས་ཐོས་ནས་ཕ་རོལ་ཏུ་ཕྱིན་པ་ལ་བརྩོན་འགྲུས་རྩམ་པར་འགྱུར་རོ། །སྙིང་རྗེ་དང་། དགའ་
བ་དང་། བཏང་སྙོམ་ཀྱི་ལེའུ་སྟེ་ལྔ་པའོ།། དེ་ནས་ཤ་རིའི་བུ་ཕ་རོལ་དུ་ཕྱིན་བ་རྣམས་ལ་བརྩོན་པ་གང་ཞེ་ན། ཤ་རིའི་བུ་ཕ་
རོལ་ཏུ་ཕྱིན་པ་དྲུག་པོ་འདི་དག་ཉིད་ཏེ། གང་ཕ་རོལ་ཏུ་ཕྱིན་པ་དྲུག་པོ་འདི་དག་ལ་བརྩོན་པའི་བྱང་ཆུབ་སེམས་དཔའི་སྤྱད་པ་སྤྱོད་དོ། །དྲུག་གང་ཞེ་ན་འདི་ལྟ་སྟེ།
སྦྱིན་པའི་ཕ་རོལ་ཏུ་ཕྱིན་པ་དང་། ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་དང་། བཟོད་པའི་ཕ་རོལ་ཏུ་ཕྱིན་པ་དང་། བརྩོན་འགྲུས་ཀྱི་ཕ་རོལ་ཏུ་ཕྱིན་པ་དང་། བསམ་
གཏན་གྱིས་ཕ་རོལ་ཏུ་ཕྱིན་པ་དང་། ཤེས་རབ་ཀྱི་ཕ་རོལ་ཏུ་ཕྱིན་པ་ཏེ། དེ་དག་ནི་ཕ་རོལ་ཏུ་ཕྱིན་པ་དྲུག་རྣམས་སོ། །དེ་ལ་སྦྱིན་པའི་ཕ་རོལ་ཏུ་ཕྱིན་པ་གང་ཞེ་ན། ཤ་
རིའི་བུ་འདི་ལ་བྱང་ཆུབ་སེམས་དཔའ་ནི་དགེ་སྦྱོང་དང་། བྲམ་ཟེ་དང་ཕོངས་པ་རྣམས་ཀྱིས་སྦྱིན་བདག་ཡིན་ཏེ་འདི་ལྟ་སྟེ། ཟས་ཀྱི་ཕོང་པ་ལ་ཟས། སྐོམ་ཀྱིས་ཕོང་
པ་ལ་སྐོམ། གཞོན་པ་དང་། གོས་དང་། སྤོས་དང་། འཕྲེང་བ་དང་། བྱུག་པ་དང་། གནས་དང༌། ཡོ་བྱེད་དང་། ན་བའི་སྨན་དང་། མར་མེ་དང་སིལ་སྙེན་དང་།

བྲན་ཕོ་དང་བྲན་མོ་དང་། གསེར་དང་། ནོར་བུ་དང་། མུ་ཏིག་དང་། བཻ་དུ་རྱ་དང་། དུང་དང་། མན་ཤེལ་དང་། བྱེ་རུ་དང་། རིན་པོ་ཆེ་དང་ཐམས་ཅད་དང་།
རྟ་དང་གླང་པོ་ཆེ་དང་། ཤིང་རྟ་དང་། སྐྱེད་མོས་འཚལ་དང་། རྐང་ཐུབ་ཀྱི་ནགས་ཚལ་དང༌། བུ་དང་བུ་མོ་དང་། ཆུང་མ་དང་། ནོར་དང་། འབྲུ་དང་། མཛོད་དང་།
བང་བ་དང་། གླིང་ཞི་བིའི་རྒྱལ་པོའི་ལོང་སྤྱོད་ཀྱི་བདེ་བ་ཐམས་ཅད་དང་། ཙེ་བ་དང་། དགའ་བ་ཐམས་ཅད་དང་། ལག་པ་དང་། རྐང་པ་དང་། རྣ་བ་དང་། སྣ་དང་། མིག་
དང་། མགོ་དང་། ཤ་དང་ཁྲག་དང་། རྐང་རུས་པ་དང་། འཇིག་རྟེན་གྱི་ཡོ་བྱེད་གང་ཡང་སློང་བ་ལ་ཡོངས་སུ་མི་གཏོང་བ་མེད་དོ། །སྦྱིན་པ་དེ་རྣམ་པ་བཅུས་ཡོངས་སུ་དག་
པས་སྦྱིན་པ་བྱེད་དེ། བཅུ་གང་ཞེ་ན། བྱང་ཆུབ་སེམས་དཔའ་རྣམས་ལ་མི་ཐུན་པའི་ལོང་སྤྱོད་ཡོངས་སུ་ཚོལ་ཞིང་སྦྱིན་པ་མེད། བྱང་ཆུབ་སེམས་དཔའ་རྣམས་ལ་གནོད་པའི་
སྦྱིན་པ་མེད། བྱང་ཆུབ་སེམས་དཔའ་རྣམ་ལ་འཇིགས་ཤིང་སྐྲག་ནས་སྦྱིན་པ་མེད། བྱང་ཆུབ་སེམས་དཔའ་རྣམས་ལ་ཡོངས་སུ་མ་གཏང་བ་ལ་འགྲོན་དུ་ཉེར་བའི་སྦྱིན་པ་མེད།
བྱང་ཆུབ་སེམས་དཔའ་རྣམས་ལ་གདོང་དུ་ལྟ་ཞིང་སྦྱིན་པ་མེད། བྱང་ཆུབ་སེམས་དཔའ་རྣམ་ལ་སེམས་ཅན་ཐ་དད་པར་སྦྱིན་པ་མེད། བྱང་ཆུབ་སེམས་དཔའ་རྣམས་ལ་
མཛའ་བས་སྦྱིན་པ་མེད། བྱང་ཆུབ་སེམས་དཔའ་རྣམས་ལ་བསྡང་བས་སྦྱིན་པ་མེད། བྱང་ཆུབ་སེམས་དཔའ་རྣམས་པ་འཚོལ་ཞིང་སྦྱིན་པ་མེད་། བྱང་ཆུབ་

༄༅། །སེམས་དཔའ་རྣམས་ལ་སེམས་ཅན་ཐམས་ཅད་ལ་སྦྱིན་གནས་མ་ཡིན་ཞེས་རྙེས་ཤི་སྦྱིན་པ་མེད་།།
ཤ་རིའི་བུ་བྱང་ཆུབ་སེམས་དཔའ་སྦྱིན་པ་དེ་རྣམ་པ་བཅུས་ཡོངས་སུ་དག་པར་སྦྱིན་པར་བྱེད་དོ།། གཞན་ཡང་ཤ་རིའི་བུ་བྱང་ཆུབ་སེམས་དཔའ་སྦྱིན་པ་དེ་གཞན་རྣམ་པ་བཅུས་
ཡོངསུ་དག་པར་སྦྱིན་པར་བྱེད་དོ། །བཅུ་གང་ཞེ་ན། བྱང་ཆུབ་སེམས་དཔའ་རྣམ་ལ་ལས་ཀྱི་རྣམས་པར་སྨིན་པ་འདོད་ཅིང་སྦྱིན་པ་མེད། བྱང་ཆུབ་སེམས་དཔའ་རྣམས་ལ་བསམ་པ་ལོག་པར་
སྦྱིན་པ་མེད། བྱང་ཆུབ་སེམས་དཔའ་རྣམས་ལ་ཡོངསུ་སྐྱོ་བའི་སྦྱིན་པ་མེད། བྱང་ཆུབ་སེམས་དཔའ་རྣམས་ལ་ཉེ་བར་སྟན་ནས་སྦྱིན་པ་མེད། བྱང་ཆུབ་སེམས་དཔའ་རྣམས་ལ་རྗེས་སུ་མི་དགའ་
བའི་སྦྱིན་པ་མེད། བྱང་ཆུབ་སེམས་དཔའ་རྣམས་ལ་འགྱོད་པའི་སྦྱིན་པ་མེད། བྱང་ཆུབ་སེམས་དཔའ་རྣམས་ལ་ཚུལ་ཁྲིམ་དང་ལྡན་པ་ལ་སྐུར་ཏེ་སྦྱིན་པ་མེད། ཚུལ་ཁྲིམ་འཚལ་བ་ལ་རྙས་
ཏེ་སྦྱིན་པ་མེད། བྱང་ཆུབ་སེམས་དཔའ་རྣམས་ལ་རྣམས་པར་སྨིན་པ་ལ་རེ་བའི་སྦྱིན་པ་མེད་དེ། ཤི་རིའི་བུ་བྱང་ཆུབ་སེམས་དཔའ་སྦྱིན་པ་དེ་རྣམ་པ་དེ་བཅུས་ཡོངས་སུ་དག་པར་སྦྱིན་པར་བྱེད་དོ།།
གཞན་ཡང་ཤ་རིའི་བུ་བྱང་ཆུབ་སེམས་དཔའ་སྦྱིན་པ་དེ་རྣམ་པ་བཅུས་ཡོངས་སུ་དག་པར་སྦྱིན་པར་བྱེད་དེ། བཅུ་གང་ཞེ་ན། བྱང་ཆུབ་སེམས་དཔའ་རྣམས་ལ་སྨད་ནས་སྦྱིན་པ་མེད་། བྱང་ཆུབ་སེམས་
དཔའ་རྣམ་ལ་གཞན་དུ་ཕྱོགས་ནས་སྦྱིན་པ་མེད། བྱང་ཆུབ་སེམས་དཔའ་རྣམ་ལ་ཉོན་མོངས་ཤིང་སྦྱིན་པ་མེད། ཁྲོ་བ་དང་ཕྲ་དོག་དང་གནོད་སེམས་ཏོན་ཅིང་སྦྱིན་པ་མེད། རི་མོར་མི་བྱེད་པར་སྦྱིན་པ་མེད།

རང་གི་ལག་ནས་མ་ཡིན་པར་སྦྱིན་པ་མེད། ཅི་ཙམ་སྔགས་པ་ལས་དབྲི་ཞིང་སྦྱིན་པ་མེད། བྱང་ཆུབ་སེམས་དཔའ་རྣམས་སྐྱེ་བ་འདོད་ཅིང་སྦྱིན་པ་མེད་དེ། ཤ་རིའི་བུ་བྱང་ཆུབ་སེམས།
དཔའ་སྦྱིན་པ་དེ་བཅུས་ཡོངས་སུ་དག་པར་སྦྱིན་པར་བྱེད་དོ།། གཞན་མང་ཤ་རིའི་བུ་བྱང་ཆུབ་སེམས་དཔའ་སྦྱིན་པ་དེ་གཞན་རྣམ་པ་བཅུས་ཡོངསུ་དག་པར་སྦྱིན་པར་བྱེད་དོ།།
བཅུ་གང་ཞེ་ན། བྱང་ཆུབ་སེམས་དཔའ་རྣམས་མི་སྟོན་པར་སྦྱིན་པ་མེད། བྱང་ཆུབ་སེམས་དཔའ་རྣམས་ཚོད་འཛན་ཅིང་སྦྱིན་པ་མེད། ཡོངསུ་ཆད་པར་སྦྱིན་པ་མེད། བཞན་
གྱི་གྲོང་འཛོམ་ཏེ། སྦྱིན་པ་མེད་ཉུང་ཞེས་ཅུང་ཟད་ཙམ་སྦྱིན་པ་མེད། གཟུགས་དང་ལོང་སྤྱོད་དང་དབང་ཕྱུག་ལ་མངོན་པར་དགའ་བའི་སྦྱིན་པ་མེད། བྱང་ཆུབ་སེམས་དཔའ་
རྣམས་རྒྱ་བྱིན་དང་། ཚངས་པ་དང་། འཇིག་རྟེན་སྐྱོང་བ་དང་། ལྷར་སྐྱེ་བ་ཐམས་ཅད་འདོད་པའི་སྦྱིན་པ་མེད། བྱང་ཆུབ་སེམས་དཔའ་རྣམས་ལ་ཉན་ཐོས་དང་།
རང་སངས་རྒྱས་ཀྱི་སར་སྔོ་ཞིང་སྦྱིན་པ་མེད། །བྱང་ཆུབ་སེམས་དཔའ་རྣམ་ལ་མཁས་པས་སྨད་པའི་སྦྱིན་པ་མེད། བྱང་ཆུབ་སེམས་དཔའ་རྣམ་ལ་ཐམས་ཅད་མཁྱེན་
པར་མ་བསྔོས་པའི་སྦྱིན་པ་མེད་དོ། །ཤ་རིའི་བུ་བྱང་ཆུབ་སེམས་དཔའ་སྦྱིན་པ་དེ་བཅུས་ཡོངས་སུ་དག་པར་སྦྱིན་པར་བྱེད་དོ།། གཞན་ཡང་ཤ་རིའི་བུ་
བྱང་ཆུབ་སེམས་དཔའ་སྦྱིན་པ་དེ་གཞན་རྣམས་པ་བཅུས་ཡོངས་སུ་དག་པར་སྦྱིན་པ་བྱེད་དེ། བཅུ་གང་ཞེ་ན་ཇི་རྩམ་འདུས་བྱས་ལས་ངས་པར་འབྱུང་བ་དང་།

༄༅། །འདུས་མ་བྱས་ཐོབ་པར་བྱ་བའི་ཕྱིར་དེ་ལྟར་སྦྱིན་པ་བྱིན་ན། ཤ་རིའི་བུ་བྱང་ཆུབ་
སེམས་དཔའ་སྦྱིན་པའི་ཕན་ཡོན་བཅུ་ཐོབ་པར་འགྱུར་རོ། །བཅུ་གང་ཞེ་ན། གཟའ་བ་སྦྱིན་པས་ཚེ་དང་སྤོབས་པ་དང་། བདེ་བ་དང་སྟོབས་དང་། ཁ་དོག་ཕུན་
སུམ་ཚོགས་པར་རབ་ཏུ་ཐོབ་པོ། །གཏང་བ་སྦྱིན་པས་ཉོན་མོངས་པ་དང་། སྲིད་པ་ཐམས་ཅད་གསལ་བ་ཕུན་སུམ་ཚོགས་པ་རབ་ཏུ་ཐོབ་པོ། །གཞོན་པ་བྱིན་པས་
བདེ་བ་ཐམས་ཅད་ཀྱི་དངོས་པོ་ཕུན་སུམ་ཚོགས་པ་རབ་ཏུ་ཐོབ་པོ། །བགོ་བ་བྱིན་པས་ཁྲེལ་ཡོད་པ་དང་། ངོ་ཚ་ཤེས་པ་དང་། གསེར་ལྟར་ཁ་དོག་ཡོངས་སུ་དག་པ་
ཕུན་སུམ་ཚོགས་པ་རབ་ཏུ་ཐོབ་པོ། །སྤོས་དང་ཕྲེང་བ་བྱིན་པས་ཚུལ་ཁྲིམ་དང་ཐོས་པ་དང་། ཏིང་ངེ་འཛིན་གྱི་དྲི་དང་། བྱུག་པ་ཕུན་སུམ་ཚོགས་པ་རབ་ཏུ་ཐོབ་པོ། །དྲི་རབ་ཏུ་
ཞིམ་པའི་སྤོས་དང་། ཕྱེ་མ་དང་། བྱུག་པ་བྱིན་པས་ལུས་ཀྱི་ནན་ཏན་གྱི་དྲི་ཞིམ་པོ་ཕུན་སུམ་ཚོགས་པ་རབ་ཏུ་ཐོབ་པོ། །རོ་བྱིན་པས་རོ་བྲོ་བའི་ནང་ན་ཆོག་རོ་བྲོ་བའི་སྐྱེས་བུ་ཆེན་
པོའི་མཚན་ཕུན་སུམ་ཚོགས་པ་རབ་ཏུ་ཐོབ་པོ། །གནས་བྱིན་པས་སེམས་ཅན་ཐམས་ཅད་གནས་རྟེན་དང་། གླིང་དང་སྐྱ་བ་དང་། དཔུང་སྙེན་ཕུན་སུམ་ཚོགས་པ་རབ་
ཏུ་ཐོབ་པོ། །ནད་པ་ལ་སྨན་བྱིན་པས་མི་རྒས་མི་འཆི། ཤི་བ་མེད་པའི་བདེ་བ་ཡོངས་སུ་རྫོགས་པ་ཕུན་སུམ་ཚོགས་པ་རབ་ཏུ་ཐོབ་པོ། །ཡོ་བྱད་སྣ་ཚོགས་བྱང་

ཆུབ་ཀྱི་ཕྱོགས་ཀྱི་ཡོ་བྱད་ཡོངས་སུ་རྫོགས་པ་ཕུན་སུམ་ཚོགས་པ་རབ་ཏུ་ཐོབ་བོ། །ཤ་རིའི་བུ་བྱང་ཆུབ་སེམས་དཔའ་བྱང་ཆུབ་འདོད་པས་དེ་ལྟར་སྦྱིན་པ་བྱིན་ན་སྦྱིན་པའི་ཕན་ཡོན་
བཅུ་པོ་དེ་དག་ཡོངས་སུ་བཟུང་བར་འགྱུར་རོ། །གཞན་ཡང་ཤ་རིའི་བུ་བྱང་ཆུབ་སེམས་དཔའ་ཕན་ཡོན་གཞན་བཅུ་རབ་ཏུ་ཐོབ་པོ། །བཅུ་གང་ཞེ་ན་འདི་ལྟ་སྟེ། མར་
མོ་བྱིན་པས་དེ་བཞིན་གཤེགས་པའི་སྦྱན་ལྔ་ཡོངས་སུ་དག་པ་ཕུན་སུམ་ཚོགས་པ་རབ་ཏུ་ཐོབ་བོ། །སིལ་སྙེན་ཕུལ་བས་ལྷའི་སྣ་བ་ཡོངས་སུ་དག་པ་ཕུན་སམ་ཚོགས་པ་
རབ་ཏུ་ཐོབ་པོ། གསེར་དང་ནོར་བུ་དང་། མུ་ཏིག་དང་བཻ་དུ་རྱ་དང་དུང་། མེ་ཤེལ་དང་བྱི་རུ་དང་། རིན་པོ་ཆེ་ཐམས་ཅད་བྱིན་པས་སྐྱེས་བུ་ཆེན་པོའི་རབ་ཏུ་ཐོབ་པོ། །
རིན་པོ་ཆེ་ཐ་དད་པ་སྣ་ཚོགས་དང་། མེ་ཏོགས་སྣ་ཚོགས་བྱིན་པས། དཔེ་བྱད་བཟང་པོ་རྒྱ་བཅུས་ཡོངས་སུ་རྫོགས་པ་ཕུན་སུམ་ཚོགས་པ་རབ་ཏུ་ཐོབ་པོ། །རྟ་དང་
གླང་པོ་ཆེ་དང་ཤིང་རྟ་བྱིན་པས། རྒྱས་པ་དང་ཡངས་པ་དང་། ཆེ་བ་ཕུན་སུམ་ཚོགས་པ་རབ་ཏུ་ཐོབ་པོ། །སྐྱེད་མོས་འཚལ་དང་། བཀའ་ཐུབ་ཀྱི་ནགས་འཚལ་
ཕྱིན་པས། བསམ་ཏན་དང་རྣམ་པར་ཐར་པ་དང་། ཏིང་ངེ་འཛིན་དང་། སྟོན་པར་འཇུག་པ་ཡོངས་སུ་རྫོགས་པ་ཕུན་སུམ་ཚོགས་པ་རབ་ཏུ་ཐོབ་པོ། །ནོར་
དང་འབྲུ་དང་འཛོད་དང་བང་བ་བྱིན་པས་ཆོས་རིན་པོ་ཆེ་ཐམས་ཅད་ཀྱི་མཛོད་ཡོངས་སུ་རྫོགས་པ་ཕུན་སུམ་ཚོགས་པ་རབ་ཏུ་ཐོབ་པོ། མཚན་སུམ་ཅུ་རྩ་གཉིས་ཡོངསུ་རྫོགས་པ་ཕུན་སུམ་ཚོགས་པ་ །བྲན་ཕོ་དང་བྲམ་མོ་དང་། ལས་


༄༅། །བྱེད་པའི་མི་བྱིན་པས་རང་སྙམ་པ་རང་དབང་དང་། རང་འབྱུང་གི་ཡེ་ཤེས་ཡོངས་སུ་རྫོགས་པ་
ཕུན་སུམ་ཚོགས་པ་རབ་ཏུ་ཐོབ་པོ། །བུ་ཕོ་དང་བུ་མོ་བྱིན་པས་མཛའ་བ་དང་རྡུག་པ་དང་འདོད་པའི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཡོངས་སུ་རྫོགས་
པ་ཕུན་སུམ་ཚོགས་པ་རབ་ཏུ་ཐོབ་པོ། །གླིང་བཞིའི་རྒྱལ་པོ་ལོང་སྤྱོད་ཐམས་ཅད་བྱིན་པས་བྱང་ཆུབ་སེམས་དཔའི་རྣམ་པའི་མཆོག་ཐམས་ཅད་ལྡན་པའི་ཐམས་ཅད་
མཁྱེན་པའི་ཡེ་ཤེས་ཕུན་སུམ་ཚོགས་པ་རབ་ཏུ་ཐོབ་ཏོ། །ཤ་རིའི་བུ་ཕན་ཡོན་བཅུ་པོ་དེ་དག་ཡོངས་སུ་བཟུང་བར་འགྱུར་རོ། །ཤ་རིའི་བུ་བྱ་ཆུབ་སེམས་
དཔའ་བྱང་ཆུབ་འདོད་པས་དེ་ལྟར་སྦྱིན་པ་བྱིན་ན་ཕན་ཡོན་གཞན་ཡང་བཅུ་ཐོབ་པོ། །བཅུ་གང་ཞེ་ན་འདོད་པས་ཡོན་ཏན་ལྔ་བྱིན་པས་ཚུལ་ཁྲིམ་དང་། ཏིང་
ངེ་འཛིན་དང་། ཤེས་རབ་དང་རྣམ་པར་འགྲོལ་བར་དང་། རྣམ་པར་གྲོལ་བའི་ཡེ་ཤེས་མཐོང་བའི་ཕུང་པོ་ཡོངས་སུ་དག་པར་ཕུན་སུམ་ཚོགས་པ་རབ་ཏུ་ཐོབ་པོ། །
དགའ་བའི་རྩེ་མོ་ཐམས་ཅད་ཡོངས་སུ་གཏོང་བའི་རྣམ་པས་དམ་པའི་ཆོས་ཀྱི་དགའ་བ་དང་། བརྩེ་བས་ཡོངས་སུ་དག་པ་ཕུན་སུམ་ཚོགས་པ་རབ་ཏུ་ཐོབ་པོ། །
རྐང་པ་བྱིན་པས་ཆོས་ཀྱི་རྐང་པ་བྱང་ཆུབ་ཀྱི་སྙིང་པོར་འགྲོ་བ་ཡོངས་སུ་རྫོགས་པ་ཕུན་སུམ་ཚོགས་པ་རབ་ཏུ་ཐོབ་བོ། །ལག་པ་བྱིན་པས་སེམས་ཅན་ཐམས་ཅད་

ལ་ཆོས་ཀྱི་ལག་པ་རབ་ཏུ་སྦྱིན་པ་ཡོངས་སུ་རྫོགས་པ་ཕུན་སུམ་ཚོགས་པ་རབ་ཏུ་ཐོབ་པོ། །རྣམ་པ་དང་སྣ་བྱིན་པས་དབང་པོ་མ་ཚང་བ་མེད་ཅིང་། ཡོངས་སུ་
རྫོགས་པ་ཕུན་སུམ་ཚོགས་པ་རབ་ཏུ་ཐོབ་པོ། །ཡན་ལག་དང་སྙིང་ལག་བྱིན་པས་ཁ་ན་མ་ཐོ་བ་མེད་པ་ཅིང་མཛེས་པའི་ཡན་ལག་སངས་རྒྱས་ཀྱི་སྐུ་ཡོངས་སུ་རྫོགས་པ་
ཕུན་སུམ་ཚོགས་པ་རབ་ཏུ་ཐོབ་པོ། །མིག་བྱིན་པས་སེམས་ཅན་ཐམས་ཅད་ལ་ཆོས་ཀྱི་མིག་མི་སྒྲིབ་པ་ཡོངས་སུ་དག་པ་ཕུན་སུམ་ཚོགས་པ་རབ་ཏུ་ཐོབ་པོ། །ཤ་དང་
ཁྲག་བྱིན་པས་སེམས་ཅན་ཐམས་ཅད་ཀྱི་ལུས་དང་སྲོག་གི་སྙིང་པོ་མེད་པ་ལས། སྙིང་པོ་ལེན་པས་ཉེ་བར་མཚོ་བ་ལ་མཁས་པ་ཕུན་སུམ་ཚོགས་པ་རབ་ཏུ་ཐོབ་པོ། །རྐང་བྱིན་
པས་རྡོ་རྗེ་ལྟར་མི་ཤིགས་པའི་ལུས་ཐོབ་པ་ཕུན་སུམ་ཚོགས་པ་རབ་ཏུ་ཐོབ་པོ། །ཡན་ལག་གི་དམ་པའི་མགོ་བྱིན་པས་བྱས་ཆུབ་སེམས་དཔའ་སེམས་དཔའ་ཆེན་པོ་འཇིག་རྟེན་གསུམ་
གྱི་མཆོག་བླ་ན་མེད་ཅིང་ལྟ་ན་མེད་པ་ཐམས་ཅད་མཁྱེན་པའི་ཡེ་ཤེས་ཁོང་དུ་ཆུད་པ་ཡོངས་སུ་རྫོགས་པ་ཕུན་སུན་ཚོགས་པ་རབ་ཏུ་ཐོབ་ཏེ། ཤ་རིའི་བུ་བྱང་ཆུབ་སེམས་དཔའ་འདོད་
པས་དེ་ལྟར་ཐ་སྦྱིན་པ་བྱིན་ན། འདི་ལྟ་བུའི་སངས་རྒྱས་ཀྱི་ཆོས་ཡོངས་སུ་རྫོགས་པའི་ཡོན་ཏན་དེ་དག་ཡོངས་སུ་བཟུང་བར་འགྱུར་རོ།། ཤ་རིའི་བུ་བྱང་ཆུབ་སེམས་དཔའ་
མཁས་པ་ཐབ་པ། ཤེས་རབ་སྣང་བ་ནི་འཇིག་རྟེན་པའི་ཟང་ཟིང་གི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་འདོད། བདུད་རྩི་འདོད་སྙིང་པོ་འདོད་བྱང་ཆུབ་འདོད་དེ། ཡང་

ཤ་རིའི་བུ་མྱ་ངན་ལས་འདས་པ་འདོད་པ་ནི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལ་གནས་ཏེ། །
འཇིག་རྟེ་གྱི་ཟང་ཟིང་གི་སྦྱིན་པ་ན་འཇིག་རྟེན་གྱི་བདེ་བ་ཐམས་ཅད་ཡོངས་སུ་མི་བཏོང་བ་གང་ཡང་མེད་དོ། ། །འདི་ལྟ་སྟེ། ཤ་རིའི་བུ་ཁྱིམ་བདག་ཆུན་པ་ཞིད་སྐམ་ལ་གནས་ནས་བ་གླང་དང་།
རྣམ་རྡོད་མ་ཡིན་པའི་ཞིང་གི་རྨོ་གོ་རྫོགས་པར་བྱ་ཏེ། ས་བོན་བཏབ་ནས་རྣམ་གྲངས་འདིས་གཤོལ་གིས་མཚོ་བས་གསེར་དང་དངུལ་ཡང་འགྲུབ་པོ། །དངོས་པོ་སྣ་ཚོགས་གཞན་ཡང་
འགྱུར་པོ། །དེ་ཅིའི་ཕྱིར་ཞེ་ན། ཤ་རིའི་བུ་འབྲུ་དང་ཚུད་པའི་མེད་དོ། །ཤ་རིའི་བུ་དེ་བཞིན་དུ་བྱང་ཆུབ་སེམས་དཔའ་འདི་ལྟར་འཇིག་རྟེན་གྱི་ཟང་ཟིང་ལ་གནས་ནས་བླ་ན་
མེད་པ་ཡང་དག་པར་རྫོགས་པའི་བྱང་ཆུབ་སྔོན་པར་རྫོགས་པར་འཚང་རྒྱ་བར་འགྱུར་བའི་དུས་དང་ཚོད་ཡོད་དོ། །འདི་ལྟ་སྟེ། ཤ་རིའི་བུ་རྩ་སྐམ་པ་དང་གཤེར་བ་ཟོས་དང་། ཆུ་
གྲངས་མོ་མཐུངས་པ་དེ་ལས་འོ་མ་འགྲུབ་ཏེ་ཞོ་དང་མར་སར་དང་། མར་གྱི་སྙིང་པོ་ཡང་འགྲུབ་པོ། །ཤ་རིའི་བུ་དེ་བཞིན་དུ་བྱང་ཆུབ་སེམས་དཔའ་ཆེན་པོ་བླ་ན་མེད་པ་ཡང་དག་པར་
རྫོགས་པའི་བྱང་ཆུབ་ལ་གནས་ཏེ་འཇིག་རྟེན་ཟང་ཟིང་སྦྱིན་པ་དང་། དེ་མི་འདོད་ཀྱང་འཁོར་ལོ་སྒྱུར་བའི་རྒྱལ་པོ་ཡང་ཡོངས་སུ་འགུབ་པོ། །རྒྱ་བྱིན་དང་
ཚངས་པ་དང་། འགྲུ་པོ། །གནས་དེ་གནས་ཡོངས་སུ་གྲུབ་པ་ནས་བྱང་ཆུབ་སེམས་དཔའི་ས་བཅུ་ཡོངས་སུ་གྲུབ་པོ། །དེ་བཞིན་གཤེགས་པའི་སྟོབས་བཅུ་

དང་། མི་འཇིག་པ་བཞི་ཡང་ཡོངས་སུ་གྲུབ་པོ། །ལུས་སྟོང་གིས་འགྲུབ་པའི་སངས་རྒྱས་ཀྱི་ཆོས་མ་འདྲེས་པ་བཅྭོ་བརྒྱད་རྣམས་ཀྱང་ཡོངས་སུ་འགྲུབ་པོ། །ལས་སྟོང་
གིས་འགྲུབ་བའི་རྣམ་པ་དྲུག་བཅུ་དང་ལྡན་པའི་དབྱངས་ཕུན་སུམ་ཚོགས་པ་ཡང་ཡོངས་སུ་འགྲུབ་པོ། །ལས་བརྒྱས་གྲུབ་པའི་སྐྱེས་བུ་ཆེན་པོའི་མཚན་ཅིག་ཡོངས་སུ་འགྲུབ་པོ། །
ལས་ཉིས་བརྒྱ་འགྲུབ་པའི་གཙུག་གཏོར་སྤྱོ་བོར་འགྲུབ་པོ། །རྣམ་པ་དང་ཡོན་ཏན་རྒྱས་ཡོངས་སུ་རྫོགས་པའི་དེ་བཞིན་གཤེགས་པའི་ཆོས་ཀྱི་དུང་ཆེན་པོ་ཡང་འགྱུར་པོ། །རྣམ་
པ་བྱེད་པ་ཡོན་ཏན་བརྒྱ་ཕྲག་སྟོང་དང་ལྡན་པའི་འཚེམས་ཀྱི་འཕྲེང་བ་ཐགས་བཟང་བ། ཁྲག་མེད་པ་སྙོམ་ཤིང་དཀར་པོ་ཡང་ཡོངས་སུ་འགྲུབ་ཏེ། དེ་ལྟ་ཤི་རིའི་བུ་
དེ་བཞིན་གཤེགས་པ་རྣམས་དེ་བཞིན་གཤེགས་པའི་ལས་ཀྱི་འབྲས་བུ་རྣམ་པར་སྨིན་པས་མངོན་པར་འགྲུབ་པོ། །ཡང་ཤ་རིའི་བུ་གང་བྱས་པའི་སེམས་བསྐྱེད་ནས་སློང་བ་
ལ་སྦྱིན་པ་བྱིན་པ་དེ་ནི། གང་གའི་ཀླུང་གི་བྱེ་མ་སྙེད་དུ་སེམས་བསྐྱེད་པས། སངས་རྒྱས་ཀྱི་ཏིང་ངེ་འཛིན་རྒྱུན་མའི་ཆད་པ་ཅིག་འགྱུར་པོ། །ཏེང་ངེ་
འཛིན་དེ་ལ་གནས་ནས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱི་བ་བུ་རེ་རེ་ནས་ཏེང་ངེ་འཛིན་བརྒྱ་གང་གའི་ལྟར་མངོན་པར་སྤུལ་པ་མཛད་དེ། །
ཤ་རིའི་བུ་དེ་བཞིན་གཤེས་པ་ནི་རྫུ་འཕྲུལ་གྱི་བྱ་བ་ཐམས་ཅད་ལ་དབང་ཐོབ་པའོ། །ཤ་རིའི་བུ་གང་འདི་ལྟ་བུ་སངས་རྒྱས་ཀྱི་ཆོས་དེ་དག་གི་དེ་བཞིན་གཤེགས་པ་སྔོན་བྱང་

༄༅།  །ཆུབ་སེམས་དཔའི་སྤྱད་པ་སྤྱོད་པ་དང་། འཇིག་རྟེན་གྱི་ཟང་ཟིང་གྱི་སྦྱིན་པས་ཡོངས་སུ་
བཟུང་བ་ཡིན་ནོ། །ཤ་རིའི་བུ་བྱང་ཆུབ་སེམས་དཔའ་མི་འཆི་བ་འདོད་པ་དང་། བྱང་ཆུབ་འདོད་པ་དང་། མྱ་ངན་ལས་འདས་པ་འདོད་པ་ནི་འཇིག་རྟེན་གྱི་ཟང་
ཟིང་སྦྱིན་པར་བྱེད་དོ་། ཤ་རིའི་བུ་རྣམ་གྲངས་དེས་ན་ཁྱོད་ཀྱི་བྱང་ཆུབ་སེམས་དཔའ་འཇིག་རྟེན་གྱི་ཟང་ཟིང་ལ་གནས་ནས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་
པར་རྫོགས་པར་འཚང་རྒྱ་བར་རིག་པར་གྱིས་ཤིག། ཤ་རིའི་བུ་སྔོན་འབྱུང་བ་འདས་པའི་དུས་གྱི་བསྐལ་པ་གྲངས་མེད་པ་ཤིན་དུ་གྲངས་མེད་པ། ཚད་མེད།
བསས་ཀྱི་མི་ཁྱབ་པ་གང་བྱུང་བ་དེའི་ཚེ་དེའི་དུས་ན། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱི་ཆོས་མོས་ཞེས་བྱ་བ་རིག་པ་དང་ཞབས་སུ་
ལྡན་པ་བདེ་བར་གཤེགས་པ་འཇིག་རྟེན་མཁྱེན་པ། །སྐྱེས་བུ་འདུལ་བའི་ཁ་ལོ་རྒྱུར་བ་བླ་ན་མེད་པ་ལྷ་དང་མི་རྣམས་ཀྱི་སྟོན་པ་སངས་རྒྱས་བཅོམ་ལྡན་འདས་འཇིག་རྟེན་དུ་བྱུང་ངོ་། །
ཡང་ཤ་རིའི་བུ་བཅོམ་ལྡན་འདས་དེ་བཞིན་གཤེགས་པ་ཆོས་མོས་ཀྱི་ཚེའི་ཚད་ནི་ལོ་སྟོང་ཕྲག་གཅུ་གྱུར་ཏོ། །ཡང་ཤ་རིའི་བུ་དེ་བཞིན་གཤེགས་པ་ཆོས་མོས་དེའི་
དགེ་སློང་སྟོང་ཕྲག་བརྒྱ་ནི། དགྲ་བཅོམ་པ་ཉོན་མོངས་པ་མེད་པ་དབང་དང་ལྡན་པ་གྱུར་ནས། སེས་ཅན་གྱི་དབང་ཐམས་ཅད་དམ་པའི་ཕ་རོལ་དུ་སོན་པའི་བར་

དུ་སྟེ། དགྲ་བཅོམ་པ་ཤ་རྟག་གི་འདུས་པ་ཆེན་པོ་འབྱུང་ངོ་། །ཤ་རིའི་བུ་དེའི་ཚེ་ཐག་པ་ཞེས་བྱ་བ་ཐགས་ཐག་པ་གཟུགས་བཟང་བ། མཛེས་
པ་ལྟ་ན་སྡུག་པ། མདོག་བཟང་ཞིང་རྒྱས་པའི་མཆོག་དང་ལྡན་པ་ཞིག་བྱུང་ཏེ། དེ་དེ་བཞིན་གཤེགས་པ་ཆོས་མོས་གང་ན་བཞུགས་པའི་ས་ཕྱོགས་དེ་ནས་ཧ་ཅང་ཡང་
མི་མ་རིང་བའི་ས་ཕྱོགས་ཞིག་ན་རང་གི་ལས་བྱེད་དོ། །དེའི་ཉིན་པར་ལས་བྱས་ནས་ནུབ་ཀར་ཁྱེམ་དུ་འགྲོ་བའི་ཚེ་རྟག་ཏུ་དུས་ཐམས་ཅད་དུ་བཅོམ་ལྡན་འདས་དེ་བཞིན་
གཤེགས་པ་ཆོས་མོས་དེའི་དྲུང་དུ་འོངས་ནས། རས་ཀྱི་ཁ་ཙར་ཅིག་འབུལ་ཅིང་འདི་སྐད་ཅེས་གསོལ་ཏོ། །བཅོམ་ལྡན་འདས་བསྡུ་བའི་གནས་ཀྱི་བདག་བཅོམ་ལྡན་
འདས་ལ་རས་ཀྱི་ཁ་རྩང་ཕུལ་བའི་དགེ་བའི་རྩ་བ་དེས་བདག་མ་འོང་པའི་དུས་ན་སྡུ་བ་ཐམས་ཅད་དང་ལྡན་པའི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་སངས་རྒྱས་
སུ་གྱུར་ཅིག་ཅེས་རིམ་གྱིས་ཁ་ཙར་སྟོང་ལྔ་རྒྱ་ཕུལ་ཏེ། དེས་བསྐལ་པ་བྱེ་བ་ཕྲག་བཅྭོ་ལྔར་ངན་འགྲོ་ལོག་པ་ལྷུང་བར་མ་སོང་ངོ་། །དགེ་བའི་རྩ་བ་དེ་ཉིད་ཀྱིས་
འཁོར་ལོས་རྒྱུར་བའི་རྒྱལ་པོ་བྱེ་བ་ཕྲག་སྟོང་མྱོང་ངོ། །དེ་དགེ་བའི་རྩ་བ་དེ་ཉིད་ཀྱིས་རྒྱ་བྱིན་གྱིས་བདག་པོ་བྱེ་བ་བྲག་སྟོང་མྱོང་ངོ། །དགེ་བའི་རྩ་བ་འཇམ་པ་ཡིད་
དུ་འོང་དང་པོའི་ལས་དེ་ཉིད་ཀྱི་སངས་རྒྱས་བྱེ་བ་ཕྲག་སྟོང་གཉེས་པར་བྱས་ཏེ། དེས་ཐམས་ཅད་ལ་མེ་ཏོག་དང་གདུག་པ་དང་སྤོས་དང་། འཕྲེང་བ་དང་བྱུག་པ་དང་།

༄༅། །ཕྱེ་མ་དང་། ཆོས་གོས་དང་གདུགས་དང་། རྒྱལ་མཚན་དང་བ་དན་དང་། གོས་དང་།
ཞལ་ཟས་དང་། མལ་ཆ་དང་ན་གི་བས་སོས་སྨན་དང་། ཡོ་བྱེད་ཀྱི་སྟི་སྟང་དུ་བྱས་བླ་མར་བྱས། རི་མོར་བྱས་ནས་མཆོད་དོ། །དེས་ཕྱིས་བསྐལ་པ་གྲངས་མེད་
པ་ཞིག་ན། བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་ནས་རབ་ཏུ་བསྡུས་པ་ཞེས་བྱ་བའི་དེ་བཞིན་གཤེགས་པ་དགྲ་བཅོམ་པ་ཡང་དག་པར་
རྫོགས་པའི་སངས་རྒྱས་འཇིག་རྟེན་དུ་བྱུང་བ་ནས་སངས་རྒྱས་བཅོམ་ལྡན་འདས་ཞེས་བྱ་བའི་བར་ཏུ་སྟེ། དེ་ལོ་བྱེ་བ་ཕྲག་ཉི་ཤུའི་བར་དུ་གནས་སོ། །དེའི་དགྲ་
བཅོམ་པ་བྱེ་བ་ཁྲག་ཁྲིག་ཕྲག་ཉི་ཤུ་ཟག་པ་ཟད་པ་ཉོན་མོངས་པ་མེད་པ། དབང་དང་ལྡན་པར་གྱུར་པ་ནས་སེམས་ཀྱི་དབང་ཐམས་ཅད་ཀྱི་དམ་པའི་ཕ་རོལ་དུ་སོན་པའི་བར་ཀྱི་ཉན་
ཐོས་འདུས་པ་ཆེན་པོ་བྱུང་ངོ་། །བྱང་ཆུབ་སེམས་དཔའ་ཕྲག་ལྔ་ཡང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལ་དཀོད་དོ། །དེས་ཆོས་སྟོན་ཏེ་སེམས་ཅན་གྲངས་
མེད་དཔག་ཏུ་མེད་པའི་དོན་བྱས་ནས་ཡོངས་སུ་མྱ་ངན་ལ་འདས་སོ་། །དེར་བཅོམ་ལྡན་འདས་ཡོངས་སུ་མྱ་ངན་ལས་འདས་ནས་ལོ་སྟོང་གི་བར་དམ་པའི་ཆོས་གནས་སོ། །

དེའི་སྐུ་གདུང་ཡང་རྒྱས་པར་འགྱུར་ཏེ། འདི་ལྟ་སྟེ་དཔེར་ན། ཤ་རིའི་བུ་ང་དཱའི་ཡོངས་སུ་མྱ་ངན་ལས་འདའ་འགྱུར་བ་བཞིན་ནོ། །ཤ་རིའི་བུ་རས་
ཀྱི་ཁ་ཙ་ར་ཕུལ་བ་དང་སེམས་སྐྱེད་པས་ཀྱང་ཐར་གྱི་སངས་རྒྱས་ཀྱི་ཆོས་ཡོངས་སུ་རྫོགས་པ་ལ་ལྟོས། ཤ་རིའི་བུ་སེམས་ནི་རྒྱ་ཆེའི་སྦྱིན་པ་ནི་མ་ཡིན་ནོ། །ཤ་རིའི་
བུ་གལ་རེ་སྦྱིན་པ་རྒྱ་ཆེ་ལ། སེམས་ཀྱི་མ་ཡིན་ན་ནི་སྦྱིན་བདག་བཙུབ་མོ་ཞེས་བྱ་བ་ལྟར་འགྱུར་ཏེ་དེས་སྦྱིན་པ་དེ་རྙེད་བྱིན་ཡང་སེམས་ཡོངས་སུ་མ་སྦྱངསོ། །ཤ་རིའི་
འཇིག་རྟེན་གྱི་ཟང་ཟིང་ལ་གནས་ཏེ་ཐམས་ཅད་ཡོངས་སུ་ཐོབ་པར་འགྱུར་བ་ལ་སྟོས། ཤ་རིའི་བུ་བྱང་ཆུབ་སེམས་དཔའ་མཁས་པ་ནི་སྦྱིན་པ་ཉུང་ངུ་ཡང་མང་པོར་བྱེད་དོ། །ཡེ་
ཤེས་ཀྱི་སྟོབ་གྱི་ལྷག་པར་བྱེད་དོ། །ཤེས་རབ་ཀྱི་སློབ་ཀྱིས་རྒྱས་པར་བྱེད་དོ། །བསྔོ་བའི་སྟོབ་ཀྱི་དཔག་ཏུ་མེད་པར་བྱེད་དོ། །དེ་ནས་བཅོམ་ལྡན་འདས་ཀྱིས་
དོན་དེ་ཉིད་རྒྱ་ཆེར་རབ་ཏུ་སྟེན་པའི་ཕྱིར་དེའི་ཚེ་ཚིགས་སུ་བཅད་པ་འདི་དག་གསུང་སོ། །གཟུགས་འདོད་ཕྱི་ནི་སྦྱིན་པ་ཕྱིན་མི་བྱེད། ལོང་སྤྱོད་མཐོ་རིའི་འདིད་ཕྱི་མ་ཡིན་
གྱིས། བླ་ན་མེད་པའི་སངས་རྒྱས་མཆོག་འདོད་ཕྱིན། དེ་ཕྱིར་སྦྱིན་པ་ཆུང་ཡང་དུ་མར་འགྱུར། གྲངས་དང་བརྗོད་པ་དག་དང་སྒྲ་དག་དང་། གཡོག་དང་བདེ་བ་

༄༅། །ནི་ལྟེ་ཡང་མི་འདོད་ཅིང་། འཆིའ་ཕོ་སྐྱེ་བ་ཀུན་ཀྱང་མི་འདོད་དེ། དེ་ཕྱིར་སྤྱིན་ཉུང་འབྲས་བུ་
ཆེན་པོར་འགྱུར། ཟས་དང་སྐོམ་དང་ཆོས་གོས་གང་བྱིན་པ། སྲིད་པའི་འགྲོ་བ་འདོད་ཕྱིར་མ་ཡིན་ཏེ། སྦྱིན་པས་མཆི་བ་མེད་པའི་སྒོ་རྩ་ལ་ཕྱིར། དེས་ན་སྐྲ་རྩེ་ཙམ་ཡང་
སྦྱིན་པ་བྱི་ན། འཚར་མེད་ཅིང་ཁྱེངས་པ་མེད་པར་འགྱུར་གུ་ཡོ་དང་སེར་སྐ་དག་ནི་ཐམས་ཅད་སྤྲོང་། དེ་དག་ལ་ལོ་ནམ་ཡང་ཡོད་མིན་ཏེ། དེ་ལྟར་དེ་དག་འཐིག་རྟེན་པ་ན་
ཕྱིར་དང་། རྒྱལ་པོའི་སྲིད་དང་ནོར་དང་འབ་སོག་ཏོང་། དེ་དག་སེམས་ནི་གཞན་དུ་མི་འགྱུར་ཏེ། བྱིན་ནས་དགའ་བ་ཆེན་པོ་རྙེད་པར་འགྱུར། སྦྱིན་ཞིང་གཏོང་ལ་
བྱང་ཆུབ་རྙེད་མི་བཀའ། པ་དང་མ་དང་བུ་ནི་སྡུག་པ་ལྟར། སློབ་དང་འཇིག་རྟེན་ཀུན་ལ་དེ་བཞིན་ཏེ། གང་གིས་བྱང་ཆུབ་སྤྱོད་མཆོག་སྤྱད་པ་རྣམས། སྦྱིན་
ཚེ་རྟག་ཏུ་དོག་པ་མེད་པར་འགྱུར། དེ་དག་མཐོང་ནས་མི་ཁྲོ་སྟེ། དེ་ལྟར་སྔོན་གྱི་གཞིན་དུ་སྟ། མི་མཛའ་དག་དང་རྟག་མཛའ་ཞིང་། སྐག་པ་རྣམ་
ལ་འཇིག་མེད་སྦྱིན། དེ་ལ་དངོས་པོ་གང་ཡོད་པ། སློང་བ་ལ་ནི་སྲི་བ་མེད། ཆོས་འདོད་པར་ནི་རྟག་འགྱུར་ཏེ། རྒྱལ་སྲིད་འདོད་པར་མི་འགྱུར་རོ། །འགྱུད་
བར་རྟག་ཏུ་སྤྲ་བྱེད་ཅིང་། ཆོས་ཀྱི་སྦྱིན་པ་འད་སྦྱིན་པར་བྱེད། འདོད་ལ་སྐམ་པ་མ་ཏོགས་པར། སུ་ཞིག་རྒྱལ་སྲིད་འདོད་པར་འགྱུར། འདོད་པའི་རྒྱལ་སྲིད་

མི་འདོད་ཅིང་། མཐོ་རིས་བདེ་བ་འདོད་མ་ཡིན། སངས་རྒྱས་བྱང་ཆུབ་ཡོངས་ཚོལ་ཞིང་། གྲགས་པ་ཆེན་པོ་སྦྱིན་པ་བྱིན། བདག་དང་ནོར་རྫས་གཞན་དག་
ཞིང་། མང་པོ་མྱུར་དུ་གཏོང་བ་ནི། དེ་དག་བྱང་ཆུབ་དམ་པའི་མཆོག། ནམ་ཡང་གཏོང་བར་མི་འགྱུར་རོ། །མཁས་པས་གཟུགས་ནི་མི་འདོད་དེ། ལོང་སྤྱོད་དག་
ཀྱང་འདོད་མ་ཡིན། མཐོ་རིས་དག་ཀྱང་དེ་མི་འདོད། མྱ་ངན་འདའ་བ་འང་འདོད་མ་ཡིན། ལས་ཤེས་ལམ་ལ་མཁས་པ་དག། གང་དང་བཤེས་པར་གྱུར་པ་
ལ། སྟེན་པ་དག་ཏུ་མི་བྱེད་དེ། སྲིད་པ་མེད་པར་འདོད་པར་འགྱུར། ཤ་རིའི་བུ་འདི་ནི་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱི་སྦྱིན་པའི་ཕ་རོལ་ཏུ་ཕྱིན་པ་ཏེ།
དེ་ལ་རྩོན་པའི་བྱང་ཆུབ་སེམས་དཔའ་དག །བྱང་ཆུབ་ཀྱི་སྤྱད་པ་སྤྱོད་དོ། ༈ །སྦྱིན་པའི་ཕ་རོལ་ཏུ་ཕྱིན་པའི་ལེའུ་སྟེ་དྲུག་པའོ།། །།
བམ་པོ་དགུ་པའོ།། ༈ དེ་ལ་གང་ལ་རྩོན་
པས་བྱང་ཆུབ་སེམས་དཔའ་བྱང་ཆུབ་ཀྱི་སྤྱད་པ་སྤྱོད་པར་འགྱུར་པའི་བྱང་ཆུབ་སེམས་དཔའ་སེམས་དཔའ་ཆེན་པོ་ཚུལ་ཁྲིམ་གྱི་ཕ་རོལ་ཏུ་ཕྱིན་པ་གང་ཞེ་ན། ཤ་རིའི་
བུ་འདི་གསུམ་ནི་བྱང་ཆུབ་སེམས་དཔའ་རྣམ་ཀྱི་ལེགས་པར་སྤྱོད་པ་དེ་གསུམ་གང་ཞེ་ན། ལུས་ཀྱི་ལེགས་པར་སྤྱོད་པ་དང་། ངག་གི་ལེགས་པར་སྤྱོད་པ་དང་།

༄༅། །ཡིད་ཀྱི་ལེགས་པར་སྤྱོད་པ་དང་། དེ་ལ་ལུས་ཀྱིས་ལེགས་པར་སྤྱོད་པ་གང་ཞེ་ན། འདི་
ལ་ཤ་རིའི་བུ་བྱང་ཆུབ་སེམས་དཔའ་ནི། སྲོག་གཅོད་སྤྱོད་པ་སྤོང་པ་ཡིན། འདོད་པས་ལོག་པར་གཡེན་པ་སྤངས་པ་ཡིན་ཏེ། འདི་ནི་ལུས་ཀྱི་ལེགས་པར་
སྤྱོད་པ་ཞེས་བྱའོ། །གཞན་ཡང་ཤ་རིའི་བུ་བྱང་ཆུབ་སེམས་དཔའ་ནི་བརྫུན་དུ་སྨྲ་བ་སྤངས་པ་ཡིན། ཕྲ་མ་དང་ངག་རྩུབ་པོ་དང་། ཚིག་ཁྱལ་པ་སྤངས་པ་
ཡིན་ཏེ། འདི་ནི་ངག་གི་ལེགས་པར་སྤྱོད་པ་ཞེས་བྱའོ། །གཞན་ཡང་ཤ་རིའི་བུ་བྱང་ཆུབ་སེམས་དཔའ་ནི་སྣབ་སེམས་མེད། གནོད་སེམས་མེད་ཅིང་ཡང་
དག་པར་ལྟ་བ་ཡིན་ཏེ། འདི་ནི་ཡིད་ཀྱི་ལེགས་པར་སྤྱོད་པ་ཞེས་བྱའོ། །དེ་འདི་སྙམ་དུ་སེམས་ཏེ། ལུས་ཀྱི་ལེགས་པར་སྤྱོད་པ་གང་། ངག་གི་
ལེགས་པར་སྤྱོད་པ་གང་། ཡིད་ཀྱི་ལེགས་པར་སྤྱོད་པ་གང་ཡིན་པ་གང་ཡིན་སྙམ་མོ། །དེ་ཡང་འདི་སྙམ་དུ་སེམས་ཏེ། ལུས་ཀྱི་ལས་སྲོག་གཅོད་པ་དང་། མ་
བྱིན་པར་ལེན་པ་དང་། འདོད་པས་ལོག་པར་གཡེམ་པ་མ་བྱས་པ་དེ་ནི། ལུས་ཀྱི་ལེགས་པར་སྤྱོད་པ་ཞེས་བྱའོ་སྙམ་མོ། །དེ་ལ་ངག་གི་ལེགས་པར་སྤྱོད་པ་
གང་ཞེ་ན། དེ་འདི་སྙམ་དུ་སེམས་ཏེ། ངག་གི་ལས་གང་བརྫུན་དུ་སྨྲ་བ་དང་། ཕྲ་མ་དང་། ངག་རྩུབ་པོ་དང་། ཚིག་འཁྱལ་པ་སྨྲས་པ་དེ་ནི་ངག་གི་ལེགས་

པར་སྤྱོད་པ་ཞེས་བྱའོ་སྙམ་མོ། །དེ་ལ་ཡིད་ཀྱི་ལེགས་པར་སྤྱོད་པ་གང་ཞེ་ན། དེ་འདི་སྙམ་དུ་སེམས་ཏེ། ཡིད་ཀྱི་ལས་གང་རྣབ་སེམས་དང་། གནོད་སེམས་
དང་། ལོག་པར་ལྟ་བ་མ་བྱས་པ་དེ་ནི་ཡིད་ཀྱི་ལེགས་པར་སྤྱོད་པ་ཞེས་བྱས་འོ་སྙམ་མོ། །དེ་འདི་ལྟར་ཚུལ་བཞིན་སོ་སོར་རྟོག་སྟེ། ལས་གང་ལུས་ཀྱི་མ་བྱས་པ་དང་།
ཡིད་ཀྱི་ལས་མ་བྱས་པ་དེ་ཅི་གདག་པར་ནུས་སམ། དེ་འདི་ལྟར་ཚུལ་བཞིན་གྱི་རྟོག་པ་འདི་སྙམ་དུ་སེམས་ཏེ། ལས་གང་ལུས་ཀྱི་མ་བྱས་པ་དང་། ལས་གང་
ངག་དང་ཡིད་ཀྱི་མ་བྱས་པ་དེ་སྔོན་པོ་འམ། སེར་པོ་འམ་དམར་པོ་འམ། དཀར་པོ་འམ། ལེབ་རྒན་ནམ། ཤེལ་གྱི་ཁ་དོག་དུ་བདག་པར་མི་ནུས་ཏེ། མིག་
གི་ཤེས་པར་བྱ་བ་མ་ཡིན་རྣ་བས་ཤེས་པར་བྱ་བ་མ་ཡིན། སྣས་ཤེས་པར་བྱ་བ་མ་ཡིན། ལྕེས་ཤེས་པར་བྱ་བ་མ་ཡིན། ལུས་ཀྱི་ཤེས་པར་བྱ་བ་མ་ཡིན།
ཡིད་ཀྱི་ཤེས་པར་བྱ་བ་མ་ཡིན་ནོ། །དེ་ཅིའི་ཕྱིར་ཞེ་ན། འདི་ལྟར་དེ་ནི་སྐྱེད་པ་མ་ཡིན་བྱུང་བ་མ་ཡིན། ཟིན་པ་མ་ཡིན་ཏེ། དེ་ནི་ལས་གང་གིས་ཀྱང་
ཤེས་པར་མ་ཡིན་ནོ། འདི་སྙམ་དུ་སེམས་ཏེ། ཚུལ་ཁྲིམ་དེ་ནི་གང་མངོན་པར་འདུས་མ་བྱས་པའོ། །གང་མངོན་པར་འདུ་མི་ཤེས་པ་དེ་ལ་གདགས་པ་
གང་ཡང་མེད་དོ། །གང་གདགས་པ་མེད་པ་ལ་བདག་མངོན་པར་མི་བྱའོ་སྙམ་ནས། དེ་འདི་ལྟར་ལེགས་པར་སྤྱད་པའི་ཚུལ་ཁྲིམ་ཀྱང་ཡང་དག་པར་རྗེས་སུ་

༄༅། །མི་མཐོང་། གང་གི་ཚུལ་ཁྲིམ་དེ་དང་ཚུལ་ཁྲིམ་དེ་གང་དུ་བསྔོ་བ་དེ་ཡང་ཡང་དག་པར་རྗེས་སུ་
མི་མཐོང་ངོ་། །དེ་དེ་ལྟར་མཐོང་བས་འཇིག་ཚོགས་ལ་ལྟ་བ་གང་གི་ཚུལ་ཁྲིམ་སམ། འཆལ་པའི་ཚུལ་ཁྲིམ་ལ་སོ་སོར་རྟོག་པར་འགྱུར་བའི་འཇིག་ཚོགས་ལ་ལྟ་བ་
མི་སློང་། དེ་དེ་ལྟར་མཐོང་བས་སྡོམ་པ་དང་ཆོ་ག་དང་སྤྱོད་པ་དང་། སྤྱོད་ཡུལ་ཤེས་པ་བཞིན་དུ་སྤྱོད་པར་འགྱུར་ཏེ། ཤེས་བཞིན་དུ་སྤྱོད་པས་ཚུལ་ཁྲིམས་དང་ལྡན་པ་
ཞེས་བྱའོ། །དེ་བདག་ཏུ་རྨིགས་ཤིང་མི་སྤྱོད་ཕ་རོལ་དུ་དམིགས་ཤིང་མི་སྤྱོད་དེ། དེ་ཚུལ་ཁྲིམ་མཉམ་པ་དང་། ཚུལ་ཁྲིམ་མཆོག་ཏུ་འཛིན་པ་ཡིན་ནོ། །བདག་
ཏུ་དམིགས་ན་ཚུལ་ཁྲིམས་སུ་དམིགས་པར་འགྱུར་གྱིས། གང་བདག་ཏུ་མི་དམིགས་པ་དེ་ནི་ཚུལ་ཁྲིམས་སུ་མི་དམིགས་སོ། །གང་ཚུལ་ཁྲིམས་སུ་མ་དམིགས་པ་དེ་ནི་
སླབ་པར་ཉམ་པར་མི་བྱེད་དོ། །གང་སླབ་པ་ཉམས་པར་མི་བྱེད་པ་དེ་ཚུལ་ཁྲིམ་ཉམ་པར་མི་བྱེད་དེ། དེ་ཚུལ་ཁྲིམ་མཆོག་ཏུ་མི་འཛིན་ཏོ། །དེའི་ཕྱིར་མཆོག་
ཏུ་མི་འཛིན་ཅེ་ན། དེས་གཞན་ལས་ཆོས་ཐམས་ཅད་ཤེས། གཞན་གང་ཡིན་པ་དེ་ལ་བདག་མེད་དོ། །གང་བདག་མེད་པ་ལ་ཅི་ཞིག་ཡོངས་སུ་བཟུང་བར་བྱ། དེ་
ནས་བཅོམ་ལྡན་འདས་ཀྱིས་དེའི་ཚེ་ཚིགས་སུ་བཅད་པ་འདི་དག་གསུངས་སོ། །ལུས་ཀྱི་དག་ཅིང་ངག་གི་དག་པ་དང་། ཡིད་ཀྱི་དག་ཅིང་རྟག་དུ་སྤྱོད་པ་དང་།

དག་པའི་རྟུལ་ཤུག་ལ་ནི་རྟག་གནས་པ། དེ་ནི་བྱང་ཆུབ་སེམས་དཔའ་ཚུལ་ཁྲིམ་ལྡན། ཤིན་དུ་བཟང་པོའི་ལས་ལམ་བཅུ་པོ་འདི་གང་དག་བསྲུང་བར་བྱང་ཆུབ་སེམས་མཁས།
ལུས་དང་ངག་དང་ཡིད་གང་མ་བྱས། དེ་ནི་མཁས་པ་ཚུལ་ཁྲིམ་ལྡན་ཞེས་བྱ། གང་དག་མ་བྱས་མ་སྐྱེད་མི་ལེན་པ། དེ་ལ་ཁ་དོག་མེད་ཅིང་དབྱིབས་
ཀྱང་མེད། གང་ལ་ཁ་དོག་མེད་ཅིང་དབྱིབ་མེད་པ། དེ་ལ་གདགས་པ་རྣམ་ཡང་མི་དམིགས་སོ། །རྟག་ཏུ་ཚུལ་ཁྲིམས་མ་བྱས་འདུས་མ་བྱས། དེ་ནི་
མིག་གི་ལྟ་བར་མི་ནུས་ཏེ། རྣ་བ་སྣ་དང་ལྕེ་ཡི་ཤེས་མ་ཡིན། ལུས་དང་ཡིད་ཀྱི་ཤེས་པར་བྱ་མ་ཡིན། གང་དེ་དབང་པོས་ཤེས་པར་མི་ནུས་པ། དེ་
ལ་སྙིང་རྗེ་འཇུག་པར་ནུས་མ་ཡིན། དེ་ལྟར་ཚུལ་ཁྲིམས་ཡོངས་དག་མཐོང་བ་དེ། ནམ་ཡང་ཚུལ་ཁྲིམ་དམིགས་པར་མ་གནས་སོ། །ཚུལ་ཁྲིམས་ལྡན་
ཞེས་ཡིད་ཀྱི་མི་སྙེམ་ཤིང་། བདག་ཏུ་འཛིན་པས་ཚུལ་ཁྲིམ་མི་བསྲུང་སྟེ། ཚུལ་ཁྲིམ་བསྲུང་ཡང་ཚུལ་ཁྲིམ་འདུ་ཤེས་མེད། དེ་ནི་ཁྲིམ་ལྡན་བྱང་ཆུབ་སྤྱད་པ་སྤྱོད། འཇིག་
ཚོགས་ལ་ནི་ལྟ་བ་གང་སེལ་བ། དེ་ནི་ལྟ་བར་ནམ་དུ་ཡང་མི་འགྱུར་རོ། །གང་ལ་ལྟ་མེད་དེ་ལ་གནས་མེད་དེ། ཚུལ་ཁྲིམ་འཆལ་དང་ཚུལ་ཁྲིམ་དེ་མི་རྙེས། ཆོས་ཀྱི་
ཚུལ་ལ་འཇུག་པ་ཀུན་སྲུང་བ། དེ་འཚོག་བསམ་ཏུ་མེད་པར་འགྱུར། རབ་ཏུ་བྱུང་ཞིང་རབ་ཏུ་བསྲུང་བ་ནི། ཚུལ་ཁྲིམ་ལྡན་པ་དེ་བཞིན་རྩོད་མི་བྱེད། བདག་མེད་འདུ་

༄༅། །ཤེས་ཚུལ་ཁྲིམ་མི་དམིགས་ཏེ། བདག་མེད་དེ་ཚུལ་ཁྲིམ་དམིགས་པ་འང་མེད། བདག་དང་དེ་བཞིན་
ཚུལ་ཁྲིམ་གང་བསྙེམ་པ། རྟག་ཏུ་འཇིག་པའི་མཐའ་ཞེས་ངས་བཤད་དོ། བདག་མེད་སྨྲ་བ་ཚུལ་ཁྲིམས་མི་སེམས་ཏེ། བདག་མེད་སྨྲ་བ་ཚུལ་ཁྲིམ་གནས་མ་ཡིན།
བདག་མེད་སྨྲ་བ་ཚུལ་ཁྲིམ་རྟོག་མ་ཡིན། ཚུལ་ཁྲིམ་མ་ཉམ་ཚུལ་ཁྲིམ་སྐྱོན་མེད་པ། བདག་ནི་ཚུལ་ཁྲིམ་ལྡན་ཞེས་མི་སློང་དོ། །གང་ལ་བ་དག་མེད་ཚུལ་ཁྲིམ་འདུས་ཤེས་
མེད། ཤེས་རབ་ཟབ་མོ་བྱང་ཆུབ་སྤྱད་པ་སྤྱོད། འཇིག་མེད་གང་དག་ཚུལ་ཁྲིམ་འདི་འདྲ་བ། ནམ་ཡང་ཚུལ་ཁྲིམ་འཆར་པར་དེ་མི་འགྱུར། ཐམས་ཅད་ཆོས་ནི་
གང་དག་མི་དམིགས་པ། དེའི་ཚུལ་ཁྲིམ་དེ་ནི་འཕགས་པས་སྔགས། བྱིས་པ་གང་དག་བདག་ཏུ་ལྟ་གནས་ཏེ། བདག་གི་ཚུལ་ཁྲིམ་ལྡན་ཞིང་ཁྲིམ་བསྲུང་ཞིང་།
སྲུང་ནས་ཚུལ་ཁྲིམ་འབྲས་བུ་མྱོང་བ་དེ། ངན་འགྲོ་གསུམ་པོ་ཀུན་ལས་མི་ཐར་ཏོ། །གང་དག་བདག་ཏུ་ལྟ་བ་ཀུན་སྤང་པ། དེ་ནི་ང་དང་ང་ཞེས་བྱ་མི་འབྱུང་། ཚུལ་ཁྲིམས་
ལྡན་པ་དེ་ལ་ལྟ་མེད་དེ། དེ་ནི་ཕྱིར་ཡང་ལོག་ལྟུང་མི་འཇིག་སོ། །འདི་འདྲ་བའི་ཚུལ་ཁྲིམ་གང་ཤེས་པ། དེ་ལ་འཆལ་བའི་ཚུལ་ཁྲིམ་ལྟ་མི་ནུས། སྲིད་པ་གསུམ་
དེ་དག་མི་མཐོང་ན། ཁྲིམས་དང་ཚུལ་འཆལ་མཐོང་འགྱུར་སྨོས་ཅི་དགོས། ཤ་རིའི་བུ་དེ་ལྟར་ཚུལ་ཁྲིམ་སྤྱོད་པའི་བྱང་ཆུབ་སེམས་དཔའི་བསམ་པ་བཅུ་འདུས་པར་འགྱུར་རོ། །

བཅུ་གང་ཞེ་ན་དད་པའི་བསམ་པ་འདུས་པར་འགྱུར་བ་དང་། བརྩོན་འགྲུས་ཀྱི་བསམ་པ་འདུས་པར་འགྱུར་བ་དང་། རབ་ཏུ་འདུན་པ་དང་། ལུས་ཀྱི་རྣམ་པར་སྨིན་པ་རྒྱ་ཆེན་པོ་ལ་དད་པ་དང་།
འཕགས་པ་ལ་སྡང་བ་བྱེད་པ་དང༌། བླ་མ་ལ་རིམ་འགྲོ་བྱེད་པ་དང༌། སློབ་དཔོན་ལ་སྙེན་སྐུར་བྱེད་པ་དང་། ཆོས་ཚོལ་བ་ལ་འཇུག་པར་བྱེད་པ་དང་། བྱང་ཆུབ་སེམས་སུ་ཚོལ་ཞིང་ལུས་དང་
སྲོག་ལ་མི་ལྟ་བར་བྱེད་པ་ཏེ། ཤ་རིའི་བུ་དེ་ལྟར་ཚུལ་ཁྲིམ་སྤྱོད་པའི་བྱང་ཆུབ་སེམས་དཔའི་བསམ་པ་ཆོས་བཅུ་པོ་དེ་དག་འདས་པར་འགྱུར་རོ། །དེ་ཆོས་བཅུ་པོ་དེ་དག་ལ་རབ་ཏུ་གནས་
ནས་དགེ་བའི་ཆོས་རྣམ་ཡང་དག་པར་སྒྲུབ་པོ། །དགེ་བའི་ཆོས་གང་ཞེ་ན་འདི་ལྟ་སྟེ། ལེགས་པར་སྤྱོད་པ་གསུམ་པོ་འདི་དག་ཉིད་དེ་ལུས་དང་ངག་དང་ཡིད་ཀྱི་ལེགས་པར་སྤྱོད་
པའོ། །ལེགས་པར་སྤྱོད་པ་གསུམ་པོ་དེ་དག་ལ་རབ་ཏུ་གནས་པའི་བྱང་ཆུབ་སེམས་དཔའ་སེམས་དཔའ་ཆེན་པོ་དེ་ནི་དེའི། བྱང་ཆུབ་གང་དང་འབྲེལ་བའི་བྱང་ཆུབ་
སེམས་དཔའི་སྡེ་སྣོད་ཀྱི་ཆོས་ཀྱི་རྣམ་གྲངས་ཡོངས་སུ་འཚལ་ལོ། །འདི་ལ་དེའི་ཆོས་ཉིད་ནི་འདི་ཡིན་ཏེ་དེ་ལ་འདི་སྐད་ཅེས་བྱའོ། །སངས་རྒྱས་དག་གི་བསྔགས་
པ་ཡི། དགེ་བའི་ལས་རྣམས་ལུས་ཀྱི་བྱེད། གང་ལས་མཐོས་པ་རྙེད་འགྱུར་བའི། སློབ་དཔོན་ལ་ཡང་རིམ་འགྲོ་བྱེད་སེམས་ཅན་ཐམས་ཅད་དོན་
གྱི་ཕྱིར། བྱམས་པའི་སེམས་ལྡན་པ་དོག་མེད། ཆོས་ལས་རྩམ་ཏེ་གང་ཟག་ལ། རི་མོ་དག་ནི་རབ་ཏུ་བྱེད། ངག་ནི་ཤིན་ཏུ་བསྡོམ་འགྱུར་ཏེ། དེ་ནི་མི་བསྙེན་ཚིག་མི་སྨྲ་

༄༅། །འདི་ནི་འདུན་དང་ལྡན་པའི་མཚན། ནམ་དུ་འང་ངག་རྩུ་བ་མི་སྨྲའོ། །ཡིན་ནི་དགེ་བའི་ཡིད་དུ་འགྱུར། ནམ་
དུ་འང་རྡིག་པ་མི་འདོད་དེ། བྱམས་པ་གུས་དང་བཅས་པ་ཡི། བསམ་པ་ཉིད་ཀྱི་རྟུག་ཏུ་ལྟ། རྒྱལ་བས་སྟན་པ་ཐོས་འགྱུར་ནས། ཆོས་འདི་ལ་ནི་གུས་དང་བཅས།
ཆོས་ལ་གུས་པ་བྱས་པས་ན། མྱུར་དུ་བྱང་ཆུབ་རྣམ་ཚང་རྒྱ། ཆོས་བཅུ་པོ་དེ་དག་ལ་རབ་ཏུ་གནས་པའི་བྱང་ཆུབ་སེམས་དཔའ་ནི། བྱང་ཆུབ་སེམས་དཔའི་
སྡེ་སྙོད་ཀྱི་ཆོས་ཡོངས་སུ་ཚོལ་བས། སློབ་དཔོན་ལ་རིམ་འགྲོ་དང་སྙེན་བཀུར་བྱེད་དེ། ཐ་ན་ཆུ་རྫ་གང་ཙམ་ཡང་ཕུལ་ལོ། །གཞན་ཡང་ཤ་རིའི་བུ་བྱང་
ཆུབ་སེམས་དཔའ་སེམས་སྐྱེད་པ་བཅུ་སྙེད་དེ། བཅུ་གང་ཞེ་ན། ཀྱེ་མ་འོ་ལུས་འདི་ནི་ན་བ་ཏེ་ཁམས་ནི་སྦྲུལ་གདུག་པ་བཞིན་དུ་རྟག་པར་ཕན་ཚུན་མི་འཕྲོ་བའོ། །
སྡུག་བསྔ་ལ་མང་པའོ། །ཉེས་པ་མང་བའོ། སྨྱོ་བ་དང་འབྲས་དང་། ཕོལ་མིག་དང་། མེ་དབལ་དང་གཡེན་པ་དང་། རླུང་དང་མཁྲིས་པ་དང་
བད་ཀན་གྱིས་གང་ཏེ། ནད་དང་འདྲ་ཕོལ་མིག་འཟུག་རྔུ་དང་འདྲ། ཆུ་བོ་དང་འདྲ། གནོད་པ་དང་འདྲ། གཡོ་བ་འཇིག་པ་སྙིང་པོ་མེད་པ། ཉམ་ཆུང་བ།
ཤིག་ཤིག་པོ་ཡུན་ཐུང་བ། སྐད་ཅིག་པ། དུར་ཁྲོང་དུ་འཇིག་པ་དེ་ཉིད་སྙིང་པོ་མེད་པའི་ལུས་ལས་སྙིང་པ་བླང་ངོ་། །སྙམ་དུ་སེམས་སྐྱེད་པ་དང་པོ་དེ་བསྐྱེད་ནས་བྱང་

ཆུབ་སེམས་དཔའི་སྡེ་སྣོད་ཡོངས་སུ་ཚོལ་བས་སློབ་དཔོན་ལ་རིམ་གྲོ་དང་བསྙེན་སྐུར་བྱེད་དེ་ཐ་ན་ཆུ་ཕོར་གང་བརྩམ་ཡང་འབུལ་ལོ། །བཅོམ་ལྡན་འདས་ཀྱིས་འདི་སྐད་
གསུངས་ཏེ། བདེ་བར་གཤེགས་པས་དེ་སྐད་བཀའ་སྩལ་ནས། སྟོན་པ་ཡང་འདི་སྐད་གསུང་ངོ་། །ཁམས་ནི་སྦྲུལ་གདུག་མ་རུང་པ། བཞི་པོ་ཅིག་ལ་ཅིག་སྟེན་
ཏེ། རེ་རེ་ཡང་ནི་འཁྲུག་པ་ལས་ནད་པོ་ཆེ་ནི་འབྱུང་བར་འགྱུར། མིག་ནང་དང་ནི་རྣ་ནང་དང་སྣ་བ་ནད་དང་དེ་བཞིན་དུ། སོ་ནད་དང་ནི་མཆུ་ནད་རྣམས། གཞན་
ཡང་ལུས་ལས་འབྱུང་བར་འགྱུར། སྨྱོ་དང་འབྲས་དང་འཕོལ་མིག་དང༌། མེ་དབེལ་གཡིན་པ་རྣམས་དང་ནི། ནང་གཞན་རྣམ་པ་མང་པོ་དག་ལུས་ལས་སུ་ནི་འབྱུང་
བ་མེད་ལས་འདི་ནད་མཚུངས་པ་མེད། ལུས་འདི་འབྲུམ་བུ་འདྲ་བའོ། །ལུས་འདི་གནོད་པ་འདྲ་བ་ཏེ། ཡུན་ཐུང་སྐད་ཅིག་འདུག་པའོ། དུར་ཁྲོད་དུ་
ནི་འགྲོ་ཞིང་འཇིག་མི་རྟག་མི་སྟན་གཡོ་བ་ཏེ། རབ་ཏུ་འཇིག་ཅིང་ན་བ་དང་། ལུས་འདི་རྣག་གི་གང་བ་ཏེ། ཤིག་ཤིག་པོ་དང་ཡུན་ཐུང་བ། རྣག་གི་གང་བའི་ལུས་འདི་
ཡིས། སངས་རྒྱས་ཀྱི་ནི་སྐུའི་ཕྱིར། དགེ་བའི་ལས་རྣམས་སྒྲུབས་པར་བྱ། ཐམས་ཅད་དུ་ནི་རབ་ཟབ་པས། རྣག་གི་གང་བའི་ལུས་འདི་ཡིས་ཆོས་སྐུ་བསམ་གྱིས་
མི་ཁྱབ་པ། སངས་རྒྱས་ཀྱིས་ནི་སྐུ་འགྲུབ་པོ། །གང་ན་གཞན་གྱིས་ཐོས་མེད་པ། དེ་འདྲའི་ལུས་ནི་ཐོབ་པར་བྱ། ཚ་བ་དག་ཀྱང་གང་འགྲིབ་པ། བསིལ་བ་དག་

༄༅། །ཀྱང་རབ་བསྲུང་བ། །ལུས་འདི་ཡང་ནི་དགའ་བ་དང་། །འཆི་བ་དག་གིས་འཇོམ་པར་འགྱུར།
གང་དག་གྲང་དང་ཚ་བཟོད་པ། །ལུས་ཀྱི་སུ་ནི་ཐམས་ཅད་དུ། །སྐྱེས་བུའི་བྱ་བ་བྱེད་པ་ཡིས། །མཆོག་གི་ལུས་ནི་ཐོབ་པར་འགྱུར། །འཇིག་རྟེན་གྲགས་པའི་བླ་མ་ལ།
རིམ་གྲོ་དག་ནི་རབ་བྱེ་སྟེ། །སྙིང་པོ་མེད་པའི་ལུས་ལས་སུ། །སྙིང་པོ་དག་ནི་བླང་བར་འགྱུར། ཤ་རིའི་བུ་སེམས་སྐྱེད་པ་དང་པོ་འདི་སྐྱེད་ནས། བྱང་ཆུབ་
སེམས་དཔའི་བྱང་ཆུབ་སེམས་དཔའི་སྡེ་སྣོད་ཀྱི་ཆོས་ཀྱི་རྣམ་གྲངས་ཡོངས་སུ་ཚོལ་བས། སློབ་དཔོན་ལ་རིམ་གྲོ་དང་སྙེན་སྐུར་བྱེད་དེ། ཐ་ན་ཆུ་རྫ་གང་རྩམ་ཡང་
འབུལ་ལོ། །གཞན་ཡང་ཤ་རིའི་བུ་བྱང་ཆུབ་སེམས་དཔའ་འདི་ལྟར་སེམས་སྐྱེད་དེ། ཀྱེ་མའོ་ལུས་འདི་སྙིང་པོ་མེད་པ་ཏེ། རྟག་ཏུ་དྲིལ་བ་དང་འཁྲུག་པ་དང་།
མཉེ་བ་དང་། འཇིག་པ་དང་བགྱེས་པ་དང་། འབྲལ་བའི་ཆོས་ཅན་ནོ། །ཤ་རིའི་བ་འདི་ལྟ་སྟེ་དཔེར་ན། ཅི་ཙམ་དུ་རྫ་མཁན་གྱི་བུམ་པ་ཆུང་ཚད་དང་། ཆེ་
ཚད་བྱས་པ་ཐམས་ཅད་ཀྱང་ཐར་འཇིག་གོ། དེ་བཞིན་དུ་སྐྱེ་མའོ། །ལུས་འདི་ཡང་སྙིང་པོ་མེད་པ་སོ་མ་བཏངབའི་སྣོད་བཞིན་དུ་ཐར་འཇིག་པའོ། །ཤ་རིའི་
བུ་འདི་ལྟ་སྟེ་དཔེར་ན་ཤིང་གི་ཡལ་གའི་འདབ་མ་དང་། མེ་ཏོགས་དང་འབྲས་བུ་ཇི་རྙེད་པ་དེ་ཐམས་ཅད་ཀྱང་ཐར་ལྟུང་བར་འགྱུར་རོ། །ཤ་རིའི་བུ་དེ་བཞིན། སྐྱེ་མ་ཧོ།།

ལུས་འདི་ནི་སྙིང་པོ་མེད་དེ་འབྲས་བུ་སྨིན་བཞིན་དུ་ལྟུང་བའི་ཆོས་ཅན་ནོ། །ཤ་རིའི་བུ་འདི་ལྟ་སྟེ་དཔེན་ན་རྩའི་རྩེ་མོའི་ཟིལ་པའི་ཐིག་པ་ཇི་སྙེད་པ་དེ་དག་ཐམས་ཅད་
ཀྱང་ཉི་མས་ཕོག་ན། རིང་པོར་མི་གནས་སོ། །ཤ་རིའི་བུ་དེ་བཞིན་དུ་ཀྱེ་མའོ་ལུས་འདི་ནི་སྙིང་པོ་མེད་པ་དེ། ཟིལ་པའི་ཐིག་པ་བཞིན་དུ་རིང་པོར་མི་གནས་
པའོ།། ཤ་རིའི་བུ་འདི་ལྟ་སྟེ་དཔེར་ན། རྒྱ་མཚོ་ཆེན་པོ་དང་འབབ་ཆུ་དང་། འབབ་ཆུ་རྒྱུན་ལ་དབུ་ལ་རྔོས་པ་ཡོད་པ་ཅི་སྙེད་པ་དེ་ཐམས་ཅད་ཀྱང་སྙིང་པོ་མེད་པ་དེ་རང་
བཞིན་གྱིས་ཉམ་ཆུང་བའོ། །ཤ་རིའི་བུ་དེ་བཞིན་དུ་ཀྱེ་མ་འོ་ལུས་འདི་ནི་སྙིང་པོ་མེད་པ་ཏེ། དབུ་བ་རྡོ་བ་རང་བཞིན་གྱིས་ཉམ་ཆུང་བའོ། །ཤ་རིའི་བུ་འདི་ལྟ་
སྟེ་དཔེར་ན་ཆར་འབབ་པའི་ཆུའི་ཆུ་བུར་བཞིན་སྐྱེ་ཞིང་གཞན་འགག་གོ། །ཤ་རིའི་བུ་དེ་བཞིན་དུ་ཀྱེ་མའོ་ལུས་འདི་ནི་སྙིང་པོ་མེད་པ་ཏེ། ཆུའི་ཆུ་བུར་ལྟར་རང་
བཞིན་གྱིས་ཉམ་ཆུང་བའོ། །དེ་ལྟར་སྙིང་པོ་མེད་པའི་ལུས་ལས་སྙིང་པོ་བླང་ངོ་། །སྙམ་སེམས་སྐྱེད་ནས་བྱང་ཆུབ་སེམས་དཔའ་བྱང་ཆུབ་སེམས་དཔའི་སྡེ་སྣོད་
ཀྱི་ཆོས་ཀྱི་རྣམས་རྣམས་གྲངས་ཡོངས་སུ་ཚལ་བ་སློབ་དཔོན་ལ་རིམ་གྲོ་དང་། བསྙེན་བཀུར་བྱེད་དོ། །དེ་ནས་བཅོམ་ལྡན་འདས་ཀྱིས་དོན་དེ་ཉིད་རྒྱ་ཆེར་རབ་
ཏུ་སྟེན་པའི་ཕྱིར། །དེ་ཚེ་ཚིགས་སུ་བཅད་པ་འདི་དག་གསུང་སོ། །ཇི་ལྟར་རྫ་མའི་མཁན་པོ་ཡིས། ས་ལས་སྣོད་རྣམས་བྱས་པ་དང་། དེ་དག་ཐམས་ཅད་

༄༅། །མཐར་འཇིག་ཏེ། སེམས་ཅན་སྲོག་ཀྱང་དེ་དང་འདྲ། །ཇི་ལྟར་ཤིང་གི་ཡལ་ག་ཡིས། ལོ་མ་མེ་ཏོག་འབྲས་
བུ་རྣམས་། །ཐམས་ཅད་ལྟུང་བའི་ཆོས་ཅན་ཏེ། མིའི་སྲོག་ཀྱང་དེ་བཞིན་ནོ། །རྩ་མཆོག་དག་གི་ཟིལ་བའི་ཐིགས། ཉི་མས་ཡོངས་སུ་བབ་བ་ནས། །ཡུད་རྩམ་
གྱིས་ནི་མེད་འགྱུར་ཏེ། མིའི་སྲོག་ཀྱང་དེ་བཞིན་ནོ། །ཇི་ལྟར་འབབས་ཆུ་རྒྱུན་གྱི། །དབུ་བ་རྡོས་པ་ཉམ་ཆུང་བ། །དེ་ལྟར་ལུས་ནི་ཉམ་ཆུང་ཏེ། །སྙིང་མོ་མེད་པ་དབུ་བ་འདྲ། །
ཇི་ལྟར་ཆར་བ་བབ་པ་ཡིས། །ཆུའི་ཆུ་བུར་སྐྱེས་པ་ཡང་། །སྐད་ཅིག་གི་ནི་དེ་འཇིག་འགྱུར། །དེ་བཞིན་ལུས་དང་སྙིང་པོ་མེད། །སྙིང་པོ་མ་ཡིན་སྙིང་པོར་ཤེས། །སྙིང་པོ་
སྙིང་པོའི་མ་ཡིན་འཛིན། །དེ་དག་ལོག་རྟོག་སྤྱོད་ཡུལ་ཏེ། །སྙིང་པོ་ཁོང་དུ་ཆུད་མ་ཡིན། །སྙིང་པོ་མེད་པ་སྙིང་པོ་མེད། །སྙིང་པོ་སྙིང་པོར་ཤེས་པ་ནི། །དེ་དག་ཡང་
དག་རྟོག་པའི་ཡུལ། །སྙིང་པོ་ཁོང་དུ་ཆུད་པ་ཡིན། སྙིང་པོ་འདུ་ཤེས་བྱས་གྱུར་ཏེ། །རྫ་གད་རྩམ་གྱི་ཆུ་འབུལ་བ། །སྙིང་པོ་མེད་པའི་ལུས་ལས་ནི། །སྙིང་པོ་
དག་ནི་ལག་པར་འགྱུར། ཤ་རིའི་བུ་སེམས་སྐྱེད་པ་གཉིད་པོ་འདི་སྐྱེད་ནས། བྱང་ཆུབ་སེམས་དཔའ་བྱང་ཆུབ་སེམས་དཔའ་སྡེ་སྣོད་ཀྱི་ཆོས་ཀྱི་རྣམ་གྲངས་ཡོངས་སུ་ཚོལ་བས།
སློབ་དཔོན་ལ་རིམ་གྲོ་དང་བསྙེན་བཀུར་བྱེད་དེ་ཐ་ན་ཆུ་ཕོར་གང་རྩམ་ཡང་འབུལ་ལོ། །གཞན་ཡང་ཤ་རིའི་བུ་བྱང་ཆུབ་སེམས་དཔས་འདི་ལྟར་སེམས་སྐྱེད་དེ། བདག་ཡུན་

རིང་པོར་དགེ་བའི་ཤེས་སྙེན་དང་བྲལ་བའི་གཤེས་བསྙེན་དང་བྲལ་ཞིང་མི་དགེ་བའི་གཤེས་སྙེན་གྱི་དབང་དུ་སོང་ཏེ་ལེ་ལོ་ཅན་རྩོན་འགྲུས་ཉམ་པ། སྙོམ་ལས་ཅན་བླུན་པོ་ལོག་
པར་ལྟ་བ་སྟེ མཆོད་སྦྱིན་ཡང་མེད་སྦྱིན་སྲེག་ཀྱང་མེད། ལེགས་བྱས་དང་ཉེས་བྱས་པའི་འབྲས་བུ་རྣམ་པར་སྨིན་པ་བསགས་པ་ཡང་མེད་པར་ལྟ་བ་དང་། འདོདཔའི་ཟིལ་
གྱིས་ནོན་ཏེ། བདག་གིས་དགེ་བའི་ལས་མང་པོ་མངོན་པར་འདུས་བྱས་ཏེ། མི་དགེ་བའི་ལས་ཀྱི་རྣམ་པར་སྨིན་པ་དེས། འདི་ལྟ་སྟེ་ཡི་དགས་ཀྱི་ཡུལ་དུ་སྦྱིན་གནས་
ཐམས་ཅད་གསོ་བ་མ་ཡིན་པ། འཇིགས་སུ་རུང་བའི་ལུས་ཐོབ་ཏེ་འདི་ལྟ་བུའི་སྦྱིན་གནས་གཉེས་པར་མ་བྱས་པས་དེ་ན་བདག་ཡི་དག་སུ་གྱུར་ཏེ་ལོ་མང་པོ། །ལོ་སྟོང་ཕྲག་མང་
པོ། །ལོ་རྒྱ་སྟོང་ཕྲག་མང་པོ་མེ་མུར་ཟ་ཞིང་ཆུ་སྒྲ་ཡང་མི་ཐོས་ན། ལུས་ཀྱི་ལྟ་ག་ལ་ཞིག་རེག་ཏེ་བདག་གི་ནི་དེ་ལྟར་མ་ཉེས་པར་བྱས་པས། བདག་དགེ་བའི་ལུས་
ཐོབ་ཀྱི་སྦྱིན་གནས་ཐམས་ཅད་ཀྱི་ཉེ་བར་འཚོ་བ་བྱ་ཞིང་། ལུས་དང་སྲོག་ལ་མི་ལྟ་བར་བྱང་ཆུབ་སེམས་དཔའི་སྡི་སྣོད་ཀྱི་ཆོས་ཀྱི་རྣམས་གྲངས་ཡོངས་སུ་རྩལ་བའི་ཕྱིར་
སློབ་དཔོན་ལ་རིམ་གྲོ་བྱའོ་སྙམ་དུ་སེམས་སྐྱེད་པ་གསུམ་པོ་འདི་སྐྱེད་ནས་བྱང་ཆུབ་སེམས་དཔའ་སློབ་དཔོན་ལ་རིམ་གྲོ་དང་གཉེན་བཀུར་བྱེད་དེ། ཐ་ན་ཆུ་རྫ་གང་རྩམ་ཡང་
འབུལ་ལོ། །དེ་ནས་བཅོམ་ལྡན་འདས་ཀྱི་ཚིགས་སུ་བཅད་པ་འདི་དག་གསུངས་སོ། །ཇི་ལྟར་གྲོགས་པོ་སྟེན་པ་དང་། ཇི་ལྟར་ཉེ་བར་བརྙེན་པ་ལྟར། དེ་དག་ཡང་དང་།

།གཉེན་པས་དེ་ཡང་དེ་དང་འདྲ་བར་འགྱུར། །སྡིག་པའི་གྲོགས་པོའི་དབང་སོང་ནས། དགེ་བའི་གཤེས་
གཉེན་རྣམ་པར་སྤངས། །ལེ་ལོ་ཆེ་ཞིང་རྩོན་འགྲུས་ཉམས། གཡོ་དང་ཕྲ་དོག་སེར་ན་ཅན། །བྱིས་པ་ཡོད་པར་གང་ལྟ་བ། །ཐམས་ཅད་དུ་ནི་རྣམས་སྤངས་པས། བདག་
ནི་ཡི་དགས་སྐྱེ་གནས་སུ། །འཇིག་སུ་རུང་བའི་ལུས་ཐོབ་པོ། །ཡུན་རིང་དུས་སུ་འཁོར་བ་ཡི། །མུམ་གནག་ཕུང་པོ་འཇིག་པ་ན། བཀྲེས་པ་དང་ནི་བསྐོམ་པས་གཟིར་
སྡུག་བ་སྔལ་མང་པོ་རྗིས་སུ་མྱོང་། །སྦྱིན་གནས་རྣམས་ནི་མ་མཐོང་ཞིང༌་། །བདག་གིས་འདྲིའི་དལ་བ་ཐོབ། །ལོ་ནི་མང་པོ་སྟོངས་རྣམས་སུ། །ཆུའི་སྒྲ་ཡང་ཡོང་
མ་ཐོས། །ད་ལྟར་བདག་གི་འཇིག་རྟེན་ན། །ཤིན་དུ་རྐོན་པ་ར་བ་རྙེད་དེ། །བདག་ནི་སློབ་དཔོན་མཉེས་བྱས་པས། །དལ་བ་འབྱོར་པ་བདག་གིས་ཐོབ། །རྡིག་པའི་གྲོགས་པོ་རྣམས་
སྤྱངས་པས། བདག་གིས་དགེ་བའི་གཤེས་སྙེན་རེད། །བྱང་ཆུབ་ཐོབ་པར་བྱ་བའི་ཕྱིར། །ལུས་དང་སྲོག་ལ་མི་ལྟའོ། །སངས་རྒྱས་ཀྱི་ནི་བྱང་ཆུབ་ཕྱིར། །སློབ་དཔོན་
བླ་མ་ཚེས་གནས་ལ། །རྣམ་པར་དང་བའི་སེམས་ཀྱིས་སུ། །ཏེ་སྟང་གུས་པར་རབ་ཏུ་བྱ། །ཤ་རིའི་བུ་སེམས་སྐྱེད་པ་རབ་ཏུ་བྱ། ཤ་རིའི་བུ་སེམས་བསྐྱེད་པ་གསུམ་
པོ་འདི་སྐྱེད་ནས། བྱང་ཆུབ་སེམས་དཔའ་བྱང་ཆུབ་སེམས་དཔའི་སྡེ་སྣོད་ཀྱི་ཆོས་ཀྱི་རྣམ་གྲངས་ཡོངས་སུ་ཚོལ་བས། སློབ་དཔོན་ལ་རིམ་འགྲོ་དང་བསྙེན་བཀུན་བྱེད་དེ།

ཐ་ན་ཆུ་ཕོར་གང་ཙམ་ཡང་འབུལ་ལོ། །གཞན་ཡང་ཤ་རིའི་བུ་བྱང་ཆུབ་སེམས་དཔལ་འདི་ལྟར་སེམས་སྐྱེད་དེ། བདག་ཡུན་རིང་པོར་དགེ་བའི་གཤེས་སྙེན་དང་བྲལ་ཞིང་རྡིག་པའི་
གྲོགས་པོག་ཟིན་པས་ལེ་ལོ་ཅན་རྩོན་འགྲུས་ཉམས་པ། སྙོམ་ལས་ཅན་བླུན་པས་སེམས་ཅན་ལ་ཁུར་ཚུར་དང་ཐལ་མོ་རྡེག་ཞིང་ཅེས་ནས་བསྡུས་ཤིང་ཆོངས་འདོན་དེ་དེའི་བཞི་
ལས་རྡིག་པ་ཡང་མེད། དེའི་བཞི་ལས་སྡིག་པ་འབྱུང་བ་ཡང་མེད་དོ། །ཞེས་དེ་ལྟར་ལྟ་བ་དང་དེ་ལྟར་བཟོད་པ་དང་། དེ་ལྟར་མོས་ཤིང་ཞེ་སྡང་གི་མོས་ཤིང་ཟིལ་གྱི་
མནོན་པས་མི་དགེ་བའི་ལས་རྣམས་སྔོན་བར་འདུ་བྱས་ཏེ། མི་དགེ་བའི་ལས་ཀྱི་རྣམ་པར་སྨིན་པ་ངེས་འདི་ལྟ་སྟེ དུད་འགྲོའི་སྐྱེ་གནས་སུ་སྦྱིན་གནས་ཐམས་ཅད་ཉེ་
བར་ཚོ་བ་མ་ཡིན་པ་འཇིགས་སུ་རུང་བའི་ལུས་ཐོབ་ཏེ། འདི་ལྟ་བུའི་སྦྱིན་གནས་མགུ་བར་མ་བྱས་པས་དེ་ནི་བདག་རྔ་མོ་དང་བ་ལང་དང་། བོང་བུར་གྱུར་ཏེ། རྩ་ཟ་
ཞིང་དབྱིག་པས་བསྡེགས། འཇིག་པས་སྡིག་ནས་མི་འདོད་པ་བཞིན་དུ་ཁལ་བཀལ་ལོ། །བདག་གིས་ནི་ད་ལྟར་སྙེས་པར་བྱ་ཏེ་དགེ་བའི་ལུས་ཐོབ་ཀྱི་ལུས་དང་སྲོག་ལ་མི་
ལྟ་བར་སློབ་དཔོན་ལ་རིམ་གྲོ་དང་སྙེན་སྐུར་བྱའོ་ཞེས་ཤ་རིའི་བུ་སེམས་སྐྱེད་པ་བཞི་པ་འདི་སྐྱེད་ནས། བྱང་ཆུབ་སེམས་དཔའ་སློབ་དཔོན་ལ་རིམ་གྲོ་དང་སྙེན་ཀུར་བྱེད་
དེ། ཐ་ན་ཆུ་བུམ་པ་གང་ཙམ་ཡང་འབུལ་ལོ། །འདིའི་ཆོས་ཉིད་ནི་འདི་ཡིན་ཏེ། དེ་ལ་འདི་སྐད་ཅེས་བྱའོ། །ཡུན་རིང་པོ་ནི་འཕག་ལ་ལས། མ་རིག་

༄༅། །པར་ནི་གནས་པས་ན། རྔ་མོ་དག་དང་ཕོང་བུར་འགྱུར། རྡུག་བསྔ་ལ་མང་པོ་རྗེས་སུ་མྱོང་། མིར་གྱུར་པ་
ཡ་བདག་གིས་རྙེད། གང་གི་བྱང་ཆུབ་རེག་གྱུར་བའི། བཟང་པོ་ཡི་ནི་ལས་བྱ་ཏེ། དེ་ནི་མཁས་པའི་མཚན་ཉིད་དོ། །སངས་རྒྱས་ཆོས་ལ་རབ་གནས་ཤིང་། གུས་
པ་དང་ནི་ལྡན་པར་བྱ། བྱང་ཆུབ་ཕྱིར་ནི་སློབ་དཔོན་ལ་རིམ་གྲོ་དང་ནི་སྟི་སྟང་བྱ། འདས་པའི་དུས་ཀྱི་བཀལ་བ་བསམ་མེད་ནས། འཁོར་བའི་འཁོར་ལོས་ཡོངས་སུ་
ཁྱམ་ན། སྐྱེ་མཆེད་དུག་ནི་དོན་མེད་འདས་གྱུར་ཏེ། སྦྱིན་གནས་དག་ནི་ཉེ་བར་མཚོ་བ་མིན། དགེ་བའི་གཤེས་རྙེན་ཡོངས་སུ་སྤངས་འགྱུར་ནས། རྟག་ཏུ་རྡིག་པའི་
གྲོགས་པོ་རབ་སྟན་ཏེ། དེ་དག་གི་ནི་སྣན་པའི་རྗེས་སུ་འཇུག་ཅིང་། རྒྱུན་མི་ཆད་པར་ངན་སོངས་ལ་གནས། རྩ་བ་ནི་ཅིང་སྡེག་པ་རྣམས། བྱེད་དུ་བཅུག་ཅིང་
གཞན་ལ་སྤྱོད་བྱས་ནས། དེའི་འབྲས་བུ་ངན་སོང་སྐྱེ་གནས་འགྲོ། རྡིག་པའི་ལས་ནི་སྡུག་བསྔལ་རྗེས་སུ་མྱོང་། དགེ་བའི་གཤེས་སྙེན་རྣམ་ནི་མ་ཏན་པས།
རྔ་རྨོ་བ་ལང་དེ་བཞིན་བོང་བུ་ཡིས། ངན་པའི་ཚམས་ཀྱི་སྐྱེ་མཆེད་བཟུང་གྱུར་ནས། དབྱིག་པ་བདག་གི་རྡོག་ཤིང་ཁལ་ཡང་སྐལ་ མིར་གྱུར་པ་ནི་ཤིན་དུ་རྙེད་ཀ་དང་
ཐུན་པའི་ཡུལ་དང་དགེ་བའི་གཤེས་སྙེན་རྙེང་། ཤིན་ཏུ་ཡུན་རིང་དམ་པ་རྙེད་གྱུར་ཏེ། ཀ་བའི་ལས་ཀྱི་བུ་གར་ཆུད་པ་བཞིན། ལུས་དང་ངག་ནི་ཤིན་དུ་སྡམ་གྱུར་ནས།

ཞན་པ་མེད་པའི་སེམས་ཀྱི་རྩོན་འགྲུས་བརྩམ། དགེ་བའི་གཤེས་སྙེན་དག་ལ་གཡོ་མེད་པས། བདག་གི་ལུས་ནི་ཉེ་བར་མཚོ་བར་བྱ། བདག་གིས་སློབ་དཔོན་
བླ་མ་གང་དག་དང་། གང་དག་བདག་གིས་བྱང་ཆུབ་སེམས་བསྐྱེད་པ། བྱང་ཆུབ་དམ་པ་མཆོག་གི་ལམ་སྟོན་པ། སྟོན་པ་བཞིན་དུ་དགའ་བས་བརྙེན་བཀུར་བྱ།
རྣམ་པ་སྣ་ཚགས་དག་གི་བྱུག་པ་དང་། དྲི་དང་ཕྱེ་མ་རྣམ་པ་སྣ་ཆོགས་དང་། གོས་དང་མེ་ཏོག་དག་གིས་ཆུན་པ་ཡིས། རྐང་གཉིས་དམ་པ་ལ་ནི་མཆོད་པར་བྱ། ཕྱོགས་
བཅུ་དག་ན་སངས་རྒྱས་གང་བཞུགས་པ། སེམས་ཅན་དོན་ལ་བཙོན་ཞིང་དོན་དམ་གཟིགས། གསེར་གྱི་ཁ་དོག་ལྟ་བུར་འོད་ཛེས་པ། ཁ་དོག་མཐའ་ཡས་པ་ལ་མཆོད་
པར་བྱ། སངས་རྒྱས་མིའི་ཁ་ལོ་སྒྱུར་རྣམས་ལ། འཇིག་རྟེན་སྤྱོད་དང་མཆོད་པ་ཆེན་བྱས་པ་ལ། གང་གིས་བྱང་ཆུབ་སྙིང་པོར་བདག་འགྲོ་བའི། བྱང་ཆུབ་
ལམ་ནི་ཤིན་དུ་སྦྱངས་པར་འགྱུར། ཤ་རིའི་བུ་སེམས་སྐྱེད་པ་བཞི་པ་འདི་བསྐྱེད་ནས། བྱང་ཆུབ་སེམས་དཔའ་བྱང་ཆུབ་སེམས་དཔའི་སྡེ་སྣོད་ཀྱི་ཆོས་ཀྱི་རྣམ་གྲངས་
ཡོངས་སུ་ཚོལ་བས། སློབ་དཔོན་ལ་རིམ་གྲོ་དང་། བསྙེན་བཀུར་བྱེད་དེ། ཐ་ན་ཆུ་བུམ་པ་གང་ཙམ་ཡང་འབུལ་ལོ། །གཞན་ཡང་ཤ་རིའི་བུ་བྱང་ཆུབ་
སེམས་དཔའ་འདི་ལྟར་སེམས་བསྐྱེད་དོ། །བདག་ཡུན་རིང་པོར་དགེ་བའི་གཤེས་སྙེན་དང་བྲལ་ཞིང་སྡིག་པའི་གྲོགས་པོས་ཟིན་པས་ལེ་ལོ་ཅན་བརྩོན་འགྲུས་

༄༅། །ཉམས་པ་སྙོམ་ལས་ཅན། བླུན་པས། འདི་ལྟ་བུའི་ལྟ་བ་དང་། འདི་ལྟ་བུའི་འདོད།
པས་སེམས་ཅན་ཐམས་ཅད་དང་། སྲོག་ཆགས་ཐམས་ཅད་ཀྱི་ཤ་ཅིག་ཏུ་སྦུངས་ཤིང་ཤ་ཅིག་ཏུ་བཅེར་ཏེ། བསོད་ནམས་མ་ཡིན་པའི་ལས་བྱེད་ཀྱང་དེའི་
བཞི་ལས་སྡིག་པ་མེད། དེའི་བཞི་ལས་སྡིག་པའི་རྣམ་པ་མེད་དོ། །རྒྱ་མཚོའ་ཕ་ཚུར་རོལ་གྱི་སེམས་ཅན་ཇི་སྙེད་པ་དེ་དག་ཐམས་ཅད་སྦྱིན་པས་ཚིམ་པར་བྱས་ཀྱང་།
དེའི་བཞི་ལས་བསོད་ནམས་མེད། །དེའི་བཞི་ལས་བསོད་ནམས་ཀྱི་རྣམ་པ་མེད་དོ། རྒྱ་མཚོའི་ཕ་རོལ་གྱི་སེམས་ཅད་ཇི་སྙེད་པ་དེ་དག་ཐམས་ཅད་བསད་ཅིང་གཏུབས་
ཀྱང་། དེའི་གཞི་ལས་སྡིག་པ་མེད་པ། དེའི་གཞི་ལས་སྡིག་པའི་རྣམ་པ་མེད་དོ་སྙམས་པས། དེ་ལྟར་བྱས་ཀྱང་བསོད་ནམས་དང་། སྡིག་པས་ཡོངས་སུ་
ཤེས་པར་མ་ནུས་ཏེ། སྡིག་པའི་ལྟ་བ་བསྙེད་པ་དང་། གཏི་མུག་གི་ཟིལ་གྱི་ནོན་པས། བདག་གིས་སྡིག་པའི་དགེ་བའི་ལས་མང་པོ་མངོན་པར་འདུས་བྱས་ཏེ། མི་
དགེ་བའི་ལས་དེའི་རྣམ་པར་སྨིན་པས། འདི་ལྟ་སྟེ་སེམས་ཅན་དམྱལ་བར་དམན་པ་འཇིགས་སུ་རུང་བའི་ལུས་ཐོབ་ཏེ། དེ་ལ་འདི་ལྟ་བུའི་སྦྱིན་གནས་མ་ཉེས་པར་མ་བྱས་
པས། དེ་ན་བདག་ནི་སེམས་ཅན་དམྱལ་བར་གྱུར་པས། ལྕགས་ཀྱི་ཐུ་ལུམ་སྲེགས་པ་ཟ་ཞིང་ཅིག་ཏུ་སྡུག་པ་ལྔལ་བ། རྩུབ་བའི་མི་བཟོད་པ་འཚོགས་པ། འཆི་

བའི་མཐར་ཁྲིང་པས་མྱོང་ཞིང་ལོ་སྟོང་ཕྲག་མང་པོའི་བར་དུ་བདེ་བའི་སྒྲ་ཡང་མ་ཐོས་ན། ལུས་ཀྱི་ལྟ་ག་ལ་ཞིག་རེག་སྟེ། བདག་གིས་ནི་ད་ལྟར་མཉེས་པར་བྱས་པས།
དག་བའི་ལུས་ཐོབ་ཀྱིས། སྦྱིན་གནས་རྣམས་ཀྱི་ཉེ་བར་ཚོ་བ་བྱ་ཞིང་། ལུས་དང་སྲོག་ལ་མི་ལྟ་བར་སློབ་དཔོན་ལ་རིམ་གྲོ་དང་། བསྙེན་བཀུར་བྱའོ། །
ཞེས་ཤ་རིའི་བུ་སེམས་སྐྱེད་པ་ལྔ་པ་ད་སྐྱེད་ནས། བྱང་ཆུབ་སེམས་དཔའ་བྱང་ཆུབ་སེམས་དཔའི་སྡེ་སྣོད་ཀྱི་ཆོས་ཀྱི་རྣམས་གྲངས་ཡོངས་སུ་ཚོལ་བས། སློབ་
དཔོན་ལ་རིམ་གྲོ་དང་། བསྙེན་བཀུར་བྱེད་དེ། ཐ་ན་ཆུ་བུམ་པ་གང་ཙམ་ཡང་འབུལ་ལོ། །དེ་ནས་བཅོམ་ལྡན་འདས་ཀྱི་དེའི་ཚེ་ཚིགས་སུ་བཅད་པ་འདི་དག་གསུངས་སོ། །
སྡིག་པའི་གྲོགས་པོ་སྙེན་པ་དང་། སྡིག་པའི་སེམས་ཀྱིས་སཱུས་པས་ན། སྡིག་པར་ལྟ་ན་རྟེན་གྱུར་ཏེ། བདག་གིས་སྡིག་པའི་ལས་བྱས་སོ། རྒྱ་མཚོ་ཡིན་
ཚུ་རོལ་ན། སེམས་ཅན་གནས་པ་ཇི་སྙེད་དང་། ཟས་དང་སྐོམ་གྱིས་ཚིམ་བྱས་ཀྱང་། བསོད་རྣམས་གི་ནི་འབྱུང་གནས་མེད། རྒྱ་མཚོ་ཡི་ནི་ཕ་རོལ་
ན། སེམས་ཅན་གནས་པ་ཇི་སྙེད་པ། ཐམས་ཅད་བསད་ཅིང་བཅོམ་གྱུར་ཀྱང་། སྡིག་པའི་འབྱུང་གནས་མེད་དོ། །ཞེས་སྡིག་པར་ལྟ་བ་འདི་ལྟ་བུ། ཡང་
དང་ཡང་དུ་སྟེན་པས་ན། ཅིག་ཏུ་མི་ཟད་མ་རུངས་པའི་སེམས་ཅན་དམྱལ་བར་རིང་དུ་དེངས། རྫོགས་པའི་སངས་རྒྱས་འཇིག་རྟེན་གྱི། ཡོངས་སུ་འདྲེན་

༄༅། པ་མ་མཐོང་བས། བདག་གི་ལུས་ནི་སྟོང་རྣམས་ཀྱང་། ངན་འགྲོ་དག་ནི་གསུམ་དུ་དེངས་འདི་ནི་
འཇིག་རྟེན་དགེ་བ་སྟེ། དེའི་སྒྲ་ནི་ཐོས་གྱུར་ནས། བདག་གིས་མིའི་དངོས་ཐོབ་གྱིས། བཟང་པོའི་ནི་ལས་བྱའོ། །མིར་འགྱུར་བ་ནི་བཀའ་བ་སྟེ།
མི་སྲོག་ཐོབ་པ་འང་བཀའ་བ་ཡིན། དམ་པའི་ཆོས་ཐོབ་བཀའ་བ་སྟེ། སངས་རྒྱས་འབྱུང་བ་འང་བཀའ་བ་ཡིན། བདག་གིས་མིར་སྐྱེ་དཀའ་བ་ཡིན། ཚེ་ཐོབ་པ་
ནི་གཡོ་ཞིང་འགྱུར། བདག་གིས་སངས་རྒྱས་འབྱུང་བ་དང་། རྒྱལ་བ་ཀུན་མཁྱེན་སྟེ་པ་རྙེད། ལུས་ཀྱི་ལས་དང་ངག་གི་ལས། ཡིད་ཀྱི་ལས་ཀྱང་སྡིག་པ་
ཅན། མི་འདོད་མི་ཟད་འབྲས་བུར་འགྱུར། ཕྱིན་ཅད་སྤྱང་པར་མི་བྱའོ། །བསམ་པ་རྣམ་པར་དག་པ་ཡི། ལུས་དང་ངག་དང་ཡིད་རྣམས་ཀྱིས།
འཇིག་རྟེན་རབ་ཏུ་བཀའ་སྤྱོད་པ། བཟང་པོ་དག་གིས་ལས་བྱའོ། །སངས་རྒྱས་ཀྱི་ནི་བྱང་ཆུབ་ཕྱིར། བདག་ནི་བླ་མར་གང་གྲགས་པའི། བཀའ་ལས་འདའ་
བར་མི་བྱ་སྟེ། བསྙེན་བཀུར་དག་ནི་རབ་ཏུ་བྱ། ལམ་ནི་དྲང་པོ་ཞེས་བྱ་བ། གཡོ་མེད་པས་ནི་རབ་བསྟན་ཏེ། སངས་རྒྱས་ཀྱི་ནི་བྱང་ཆུབ་ཕྱིར། སྒྱུ་མར་འགྱུར་
བར་མི་བྱའོ། །ཐབས་དང་ཤེས་རབ་ལྡན་པ་ཡི། བྱང་ཆུབ་སེམས་དཔའ་མི་འཇིགས་པ། དེ་ལྟ་བུར་ནི་སེམས་སྐྱེད་ནས། སྣོད་གང་ཙམ་གྱི་ཆུ་ཡང་འབུལ།

ཤ་རིའི་བུ་སེམས་བསྐྱེད་པ་ལྔ་པ་འདི་སྐྱེད་ནས། བྱང་ཆུབ་སེམས་དཔའ་བྱང་ཆུབ་སེམས་དཔའི་སྡེ་སྣོད་ཀྱི་ཆོས་ཀྱི་རྣམ་གྲངས་ཡོངས་སུ་ཚོལ་བས། སློབ་དཔོན་
ལ་རིམ་གྲོ་དང་བསྙེན་བཀུར་བྱེད་དེ། ཐ་ན་ཆུ་བུམ་པ་གང་ཡང་འབུལ་ལོ། །གཞན་ཡང་ཤ་རིའི་བུ་བྱང་ཆུབ་སེམས་དཔའ་འདི་ལྟར་སེམས་སྐྱེད་དེ། བདག་ཡུན་
རིང་པོར་དགེ་བའི་བཤེས་གཉེན་དང་བྲལ་ཞིང་། སྡིག་པའི་གྲོགས་པོར་ཟིན་པས་འདུད་པ་དང་། རབ་ཏུ་འདུད་པ་དང་། གུས་པར་སྨྲ་བ་དང་། ཕྱག་
བྱ་བ་དང་། ལྡང་བ་དང་། ཐལ་མོ་སྦྱར་བའི་ལས་ཀྱི་རྣམ་པར་སྨིན་པ་མེད་དོ། །ཞེས་དེ་ལྟར་མོས་པའི་བར་གྱིས། ང་རྒྱལ་གྱི་ཟིལ་གྱིས་ནོན་པས་སྡིག་པ་མི་
དགེ་བའི་ལས་མངོན་པར་འདུས་བྱས་ཏེ། མི་དགེ་བའི་ལས་དེའི་རྣམ་པར་སྨིན་པས། འདི་ལྟ་སྟེ། མིའི་ནང་དུ་སྦྱིན་གནས་ཐམས་ཅད་ཉེ་བར་འཚོ་བ་མ་ཡིན་པ་
སྨད་པའི་ལུས་ཐོབ་སྟེ། འདི་ལྟ་བུའི་སྦྱིན་གནས་མ་ཉེས་པར་མ་བྱས་པས། དེར་བདག་མིར་གྱུར་པ་ན། མི་བཀྲེན་པ་དང་དབུལ་པོ་དང་། བྲན་དུ་གྱུར་པ་དང་།
གཞན་གྱི་དབང་དུ་སོང་བ་དང་། འདོད་པ་ལ་ཞིན་པའི་སེམས་ཅན་རྣམས་དང་། འདོད་ཆགས་པ་རྣམས་དང་། མི་རིགས་པའི་སྤྱོད་པ་ལ་གནས་པ་རྣམས་དང་། ལོག་
པར་ལྟ་བ་རྣམས་དང་། ཚུལ་ཁྲིམས་ལོག་པར་ཞུགས་པ་རྣམས་དང་། ལྟ་བ་ལོག་པར་ཞུགས་པ་རྣམས་དང་། མི་དགེ་བའི་རྩ་བ་གསུམ་ལ་རབ་ཏུ་གནས་པ་རྣམས་དང་།

༄༅། །འགྲོ་བར་བྱ་བ་མ་ཡིན་པའི་འགྲོ་བ་བཞི་ལ་འགྲོ་བར་ཞུགས་པ་རྣམས་དང་། སྒྲིབ་ལྔས་སྒྲིབས་
པ་རྣམས་དང་། བླ་མ་དྲུག་ལ་གུས་པར་མི་གནས་པ་རྣམས་དང་། དམ་པའི་ཆོས་མ་ཡིན་པ་བདུན་ལ་འཇུག་པ་རྣམས་དང་། ལོག་པ་བརྒྱད་ལ་ལོག་པར་ངེས་
པ་རྣམས་དང་། གནོད་པ་དགུའི་དངོས་པོས་གནོད་པར་གྱུར་པ་རྣམས་དང་། མི་དགེ་བ་བཅུའི་ལས་གྱི་ལམ་ལ་ལམ་ངན་པར་ཞུགས་པ་རྣམས་དང་། སེམས་ཅན་
དམྱལ་བའི་ལམ་ལ་མངོན་པར་ཕྱོགས་པ་རྣམས་དང་། མཐོ་རིས་ཀྱི་ལམ་མ་ཕྱོགས་པ་རྣམས་དང་། དགེ་བའི་བཤེས་གཉེན་དང་བྲལ་བ་རྣམས་དང་། སྡིག་པའི་
གྲོགས་པོའི་ལག་ཏུ་སོང་བ་རྣམས་དང༌། བདུད་ཀྱི་དབང་དུ་སོང་བ་རྣམས་དང་། དགེ་བའི་ཆོས་ཡོངས་སུ་སྤངས་པ་རྣམས་དང་། མི་དགེ་བའི་
ཆོས་ལ་སྤྱོད་པ་རྣམས་ཀྱི་དབྱུག་པས་སྡིགས་འཇིགས་པ་ས་སྡིགས་ནས། མི་འདོད་བཞིན་དུ་བྱེད་ཅིང་། མིར་འགྲོ་དང་བསྙེན་བཀུར་བྱེད་པར་གྱུར་ཏེ།
བདག་གི་ནི་ད་ལྟར་དེ་དག་མཉེས་པར་བྱས་པས། དགེ་བའི་ལུས་ཐོབ་ཀྱིས། སྦྱིན་གནས་ཐམས་ཅད་ཉེ་བར་འཚོ་བར་བྱའོ། ལུས་དང་སྲོག་ལ་མི་ལྟ་བར་སློབ་
དཔོན་ལ་རིམ་གྲོ་དང་བསྙེན་བཀུར་བྱའོ་ཞེས། ཤ་རིའི་བུ་སེམས་སྐྱེད་པ་དྲུག་པོ་དེ་སྐྱེད་ནས། བྱང་ཆུབ་སེམས་དཔའི་སློབ་དཔོན་ལ་རིམ་གྲོ་དང་བསྙེན་བཀུར་བྱེད་དེ། །

ཐ་ན་ཆུ་བུམ་པ་གང་ཙམ་ཡང་འབུལ་ལོ། །དེ་ནས་བཅོམ་ལྡན་འདས་ཀྱིས་དོན་འདི་ཉིད་རྒྱ་ཆེར་རབ་ཏུ་རྟོག་ཏུ་བཞུགས་པའི་ཕྱིར། དེའི་ཚེ་ཚིགས་སུ་བཅད་
པ་འདི་དག་གསུངས་སོ། །སྡིག་པའི་གྲོགས་ནི་ང་རྒྱལ་རྒྱགས་འཕལ་བ། །བསྐལ་པ་མང་པོ་རྒྱ་མཚར་སྟེན་པས་ན། །མིའི་ནང་དུ་སྐྱེས་ཀྱང་བྲན་དུ་འགྱུར།
འཁོར་བའི་རྒྱུན་དུ་ཡུན་རིང་དུས་སུ་འཁོར། །མི་ལུས་རབ་ཏུ་སྙེད་པར་བཀའ་བ་ཡང་། །དེ་ནི་བདག་གིས་བཀའ་བར་ཐོབ་གྱུར་ཏེ། །གནས་པའི་ཡུལ་ནི་འཐུན་པར་བཟང་
པོ་དང༌། །སངས་རྒྱས་འབྱུང་དང་དལ་འབྱོར་དེ་བཞིན་ནོ། །གྲོགས་པོ་གང་དག་མཆོག་ཏུ་རབ་བཟང་བ། །བྱང་ཆུབ་སེམས་དཔའི་སྤྱོད་དང་ལམ་སྟོན་ཅིང་། །བྱང་
ཆུབ་སེམས་དཔའ་ནི་རིན་ཆེན་འཕེལ་བྱེད་པ། །དེ་དག་བསྐལ་པ་བྱེད་པ་མང་པོས་རྙེད། །ལུས་ནི་ཉམ་ཆུང་མ་རྟིག་མི་རྟན་ཏོ། །དབུ་བ་རྡོད་དང་ཆུའི་ཆུ་བུར་འདྲ།
སྒྱུ་མ་ལྟ་བུར་གར་ལ་ལྟ་དང་མཚུངས། །རྨི་ལམ་མཐོང་དང་འདྲིང་བར་སྨྲ་བ་བ་ཞིན། །སྲོག་ནི་ཡུན་ཐུན་ཚེ་འང་ཟད་པར་འགྱུར། །ཇི་ལྟར་སྤྱོན་དང་གློག་ནི་མི་
གནས་ལྟ། །སྐད་ཅིག་ཏུ་ནི་དེ་བཞིན་སྲོག་ཀྱང་འགྱུར། །སྙིང་པོ་མེད་ལས་སྙིང་པོ་ལེན་པར་བྱེད། །གང་གིས་འདས་པའི་དུས་ཀྱི་བསྐལ་པ་ཡང་། །རྒྱ་མཚོ་བརྒྱ་
ཕྲག་བསམ་ཡས་སུས་གྱུར་བ། །ང་རྒྱལ་རི་བོ་མ་འདར་བཞོམ་པ་ཡི། །དུས་དང་ཚོད་དང་ན་མ་ནི་ཉེར་གནས་ཀྱིས། །ལུས་ལ་སྡུག་པ་ཐམས་ཅད་རབ་སྤངས་ནས།

༄༅། །སྲོག་ལ་ཆགས་པ་མེད་པ་ཡི། །ང་རྒྱལ་དང་རྒྱགས་དང་དྲེགས་པ་སྤངས་གྱུར་ནས། ཡོན་ཏན་ལྡན་
ལ་གུས་བཅས་རིམ་གྲོ་བ། ང་དང་རྒྱགས་དང་དྲེགས་པ་སྤངས་གྱུར་ནས། ཕ་དང་མ་དང་བུ་ཕོ་རྣམས་དང་ནི། །འཇིག་རྟེན་བླ་མ་མཆོག་ཏུ་གང་གྲགས་ལ།
གུས་དང་བཅས་ཤིང་མཆོག་གི་རིམ་གྲོ་བ། །བྱང་ཆུབ་སེམས་དཔའ་བྱང་ཆུབ་མཆོག་ཞུགས་པ། །གང་དག་བདག་དང་བྱང་ཆུབ་འཐུན་སྦྱོར་ལ། །དགའ་གུས་པ་
བསྐྱེད་བྱས་ཏེ། །རིམ་གྲོ་བྱ་བའི་ཕྱིར་ནི་བརྩོན་པར་བྱ། །སྐྱེ་དགུ་ང་རྒྱལ་ལྡན་པ་ང་རྒྱལ་སྤངས། །མི་མཁས་ང་རྒྱལ་གཅད་ཅིང་གདུལ་བྱའི་ཕྱིར། །ཡེ་ཤེས་རྡོ་རྗེ་
དག་གིས་བཅོམ་བྱས་ནས། །རྒྱགས་དང་ང་རྒྱལ་རི་ནི་བརྙིལ་བར་བྱ། །བྱང་ཆུབ་སྤྱོད་པ་ཡོངས་སུ་རྫོགས་བྱས་སྟེ། །བྱང་ཆུབ་སྙིང་པོ་མཆོག་ལ་གནས་གྱུར་ནས།
བདུད་ཀྱི་དཀྱིལ་འཁོར་རྩོད་པ་རྣམས་བརྟུལ་ཏེ། །ཆ་བོ་བཞི་ལས་སྲོགས་ཆགས་སྒྲལ་བར་བྱོ། །ཕྱོགས་བཅུ་དག་ནི་མི་དགག་ན་བ་རྣམས། །རང་གི་མི་གཙང་བར་
ལྟུང་སྨད་པ་ལ། །བྱམས་པ་དང་ནི་སྙིང་རྗེའི་ཡིད་ཀྱིས་སུ། མགོན་དང་སྐྱབས་དང་དཔུང་གཉེན་འགྱུར་བར་བྱོ། །སྦྱིན་པའི་ཕ་རོལ་ཕྱིན་པའི་དུས་ལ་བབ། །སངས་
རྒྱས་ཡོན་ཏན་བསླབ་པ་བསླབ་ནུས་ཤེས། བཟོད་པ་སྒོམ་པར་བྱ་བ་ཕུན་སུམ་ཚོགས། བདུད་པ་མེད་པའི་བརྩོན་འགྲུས་རྩམ་པར་བྱ། །།བསམ་གཏན་

ཕ་རོལ་བྱིན་པ་ཕུན་སུན་ཚོགས། །སེམས་གཏུ་མས་བའི་དུས་ནི་ཉེ་བར་ག་ནས། །ཐབས་དང་ཤེས་རབ་མཁས་ལ་གནས་གྱུར་ཏོ། །བླ་མ་ཐམས་ཅད་ལ་ནི་སྐོར་བར་བྱ།
དེ་ལྟར་བསོད་ནམས་སྟོབས་དང་གཟི་བརྗིད་སྤེལ། །ཤེ་རབ་ཡེ་ཤེས་མཁས་པ་བསམ་མི་ཁྱབ། །རང་དབང་དམ་པ་དག་གིས་མངོན་འཕགས་ཏེ། བྱར་བུར་ཡོངས་སུ་
གང་བའི་སྣོད་སྦྱིན་ནོ། །ཤ་རིའི་བུ་བྱང་ཆུབ་སེམས་དཔའ་སེམས་བསྐྱེད་པ་དྲུག་པ་འདི་བསྐྱེད་ནས། བྱང་ཆུབ་སེམས་དཔའ་བྱང་ཆུབ་སེམས་དཔའི་སྡེ་སྣོད་ཡོངས་སུ་ཚོལ་བས།
སློབ་དཔོན་ལ་རིམ་གྲོ་དང་། བསྙེན་བཀུར་བྱེད་དེ། ཐ་ན་ཆུ་བུམ་པ་གང་ཙམ་ཡང་འབུལ་ལོ། །གཞན་ཡང་ཤ་རིའི་བུ་བྱང་ཆུབ་སེམས་དཔའ་འདི་ལྟར་སེམས་སྐྱེད་དེ།
བདག་ཡུན་རིང་པོར་དགེ་བའི་བཤེས་གཉེན་དང་བྲལ་ཞིང་སྡིག་པའི་གྲོགས་པོ་དང་ཕྲད་པས། ལེ་ལོ་ཅན་བརྩོན་འགྲུས་ཉམས་པ་སྙོམས་ལས་ཅན་བླུན་པ། ལྐུགས་པར་
གྱུར་ཏེ། ལས་ནག་པོ་དང་། །ནག་པོའི་རྣམ་པར་སྨིན་པ་འང་མེད། ལས་དཀའ་པོ་དང་། དཀར་བའི་རྣམ་པར་སྨིན་པ་མེད། ལས་དཀར་ནག་དཀར་ནག་
གི་རྣམ་པར་སྨིན་པ་འང་མེད། མི་གནག་ཅིང་དཀར་པོའི་ལས་དང་། མི་གནག་ཅང་དཀར་བའི་རྣམ་པར་སྨིན་པ་འ་མེད་དོ། །ཞེས་དེ་ལྟར་ལྟ། དེ་ལྟར་
བཟོད་དེ་ལྟར་མོས་པས་དགེ་སྦྱོང་དང་། བྲམ་ཟེ་ལ་བཙུན་པ་དག་དགེ་བ་གང་མི་དགེ་བ་གང་། ཁ་ན་མ་ཐོ་བ་དང་བཅས་པ་གང་། སྟེན་པར་བྱ་བ་གང་། སྟེན་

༄༅། །པར་མི་བྱ་བ་གང་། བྱ་བའི་རིགས་པ་གང་། མི་བྱ་བའི་རིགས་པ་གང་། ཇི་བྱས་ན་ཡུན་རིང་གནོད་པ་དང་།
མི་ཕན་པ་དང་། །སྡུག་བསྔལ་བར་འགྱུར། །ཇི་བྱས་ན་དོན་དང་ཕན་པ་དང་། །བདེ་བར་འགྱུར་ཞེས་མི་འདྲི་བ་དང་། ང་རྒྱལ་གྱི་ཟིལ་གྱིས་ནོན་པས། སྡིག་
པ་མི་དགེ་བའི་ལས་མངོན་པར་འདུས་བྱས་ཏེ། མི་དགེ་བའི་ལས་དེའི་རྣམ་པར་སྨིན་པས། འདི་ལྟ་སྟེ་སྦྱིན་གནས་ཐམས་ཅད་ཉེ་བར་འཚོ་བ་མ་ཡིན་དབང་པོ་མ་ཚང་བའི་
མིར་གྱུར་ནས། འདི་ལྟ་བུའི་སྦྱིན་གནས་མཉེས་པར་མ་བྱས་པས། བདག་མི་གྱུར་བ་ན་ཡང་སློང་ལ། ལྐུག་བ་བླུན་པ། རྐུ་བ་དིག་པ་མོངས་པ་འོན་པར་གྱུར་ཏེ། ལེགས་
པར་བཤད་པ་དང་། ཉེས་པར་བཤད་པའི་དོན་ཤེས་པར་མི་ནུས་སོ། །བདག་གིས་ནི་དེ་ལྟར་མཉེས་པར་བྱས་པས། འདི་ལྟ་སྟེ་དབང་པོ་མ་ཚང་བ། དགེ་བའི་ལུས་
ཐོབ་ཀྱིས། སྦྱིན་གནས་ཐམས་ཅད་ཀྱི་ཉེ་བར་འཚོ་བར་བྱ། ལུས་དང་སྲོག་ལ་མི་ལྟ་བར་བྱ། ལེགས་པར་བཤད་པ་དང་། ཉེས་པར་བཤད་པའི་དོན་ཀུན་ཤེས་
པའི་མཐུ་ཡོད་པར་བྱ། སློབ་དཔོན་ལ་བཙུན་པ་དག་བ་གང་། མི་དགེ་བ་གང་ཁ་ན་མ་ཐོ་བ་དང་བཅས་པ་གང་། སྟེན་བ་གང་མི་སྟན་པ་གང་། བྱ་བ་གང་
མི་བྱ་བ་གང་། ཅི་བྱས་ན་ཉན་ཐོས་དང་། {ཙི}ཉེ་རང་སངས་རྒྱས་ཀྱི་ཆོས་མངོན་དུ་འགྱུར། ཅི་བྱས་ན་བྱང་ཆུབ་སེམས་དཔའི་ཆོས་མངོན་དུ་འགྱུར་ཞེས་འདྲི་ཞིང་།

བྱང་ཆུབ་སེམས་དཔའི་སྡེ་སྣོད་ཀྱི་དོན་གྱི་ཕྱིར། སློབ་དཔོན་ལ་རིམ་གྲོ་དང་། བསྙེན་བཀུར་བྱེད་དེ། འདི་ལྟར་སྙིང་པོ་མེད་པའི་ལུས་ལས་སྙིང་པོ་བླང་ངོ་སྙམ་ནས།
ཐ་ན་ཆུ་བུམ་པ་གང་ཙམ་ཡང་འབུལ་ལོ། བཅོམ་ལྡན་འདས་ཀྱིས་དེ་སྐད་གསུངས་ཏེ། བདེ་པར་གཤེགས་པས་དེ་སྐད་བཀའ་སྩལ་ན། སྟོན་པ་ཡང་
འདི་སྐད་གསུངས་སོ། ཕན་པ་འདོད་ཕྱིར་སྐལ་པ་རྒྱ་མང་པོར། དགེ་བའི་བཤེས་གཉེན་ཡོངས་སུ་སྤངས་གྱུར་ནས། དགེ་དང་མི་དགེ་ཁ་ནས་མ་ཐོ་དང་། ཁ་
ན་མ་ཐོ་མེད་བྱས། འབྲས་མི་འདྲེན། ལྷན་པའི་ང་རྒྱལ་དབང་གིས་སོང་བ་ནི། སེམས་དམྱལ་དུད་འགྲོ་གཤིན་རྗེའི་དབང་དུ་སོང་། སྡིག་སེམས་གྲོགས་པོ་སྟེན་
པར་བྱས་པས་ན། བསྐལ་བ་བརྒྱ་མང་གིས་ནི་ངན་འགྲོར་འཕྲོས། ས་མིའི་འཇིག་རྟེན་དབང་པོ་མ་ཚང་གྱུར། སྐལ་པ་སྟོང་ཕྲག་མང་པོར་འཁྱམས་པའི་ལུས། དགེ་
དང་མི་དགེ་ཁ་ན་མ་ཐོབ་དང་། །ཁ་ན་མ་ཐོ་མེད་བྱས་འབྲས་མི་ཤེས། རུ་སྦལ་འགྲིན་པ་ཤིང་མི་ཆུད་འདྲ་བར། མིའི་ལུས་ནི་ཤིན་དུ་དཀའ་བར་ཐོབ། དབང་
པོ་དག་ནི་ཚང་ཞིང་སྐྱེ་མཆེད་དགེ། མི་དལ་ཡོངས་སུ་སྤངས་ནས་དལ་བ་རྙེད། འཇིག་རྟེན་སྒྲོན་མ་མཛད་པ་མཉེས་བྱས་ནས། རྒྱལ་བས་བསྟན་ཆོས་འདོད་
ཆགས་བྲལ་བ་ཐོབོ། དགེ་དང་མི་དགེ་བྱས་པའི་འབྲས་བུ་དག། འཇིག་རྟེན་གཙོ་ལ་བདག་དྲི་དུས་ལ་བབ། འགྲོ་བར་སེར་སྣའི་མིག་གྱུར་ཇི་ལྟ་བུ། ཇི་ལྟ་སྦྱིན་

༄༅། །བདག་སེར་སྣ་མེད་པར་འགྱུར། ཇི་ལྟར་གཡོང་ན་སྐམ་པ་ཚུལ་ཁྲིམས་འཚལ། ཚུལ་ཁྲིམས་ནོར་བའི་འབྲས་བུ་དག
མི་ནི་ཁྲོ་དང་འཁྲུག་པར་ཇི་ལྟར་འགྱུར། ཁྲོ་མེད་བཟོད་པའི་སྟོབས་སུ་ཇི་ལྟར་འགྱུར། ཇི་ལྟར་ལོ་ཅན་དང་གཡོང་ཡིད་འགྱུར། བརྩོན་འཕགས་བསམ་གཏན་དགའ་བ་ཇི་ལྟ་བུ།
ཇི་ལྟར་འཚལ་བའི་ཤེས་རབ་བླུན་ཀླུག་འགྱུར། ཇི་ལྟར་ཤེས་རབ་ལྡན་ཞིང་བདེན་གཏམ་དགའ། ཇི་ལྟར་བྱང་ཆུབ་སྤྱོད་པ་ཅིག་སེམས་པས། སྤྱོད་པ་བཟང་པོ་ཐམས་
ཅད་ཚོལ་བར་འགྱུར། ཇི་ལྟར་འགྲོ་བ་མ་ཡུས་པ་ལ་བྱམས་པ་བགྱིད། ཇི་ལྟར་ངན་སོང་སོང་བའི་སེམས་ཅན་འདྲེན། ཇི་ལྟར་ཆོས་ཀྱི་དགའ་བས་མི་ངོམས་ཡིད། བྱང་ཆུབ་
སྤྱོད་པ་སྟོ་སྣོད་ཡོངས་སུ་ཚོལ། ཕྱོགས་དང་ཕྱོགས་འཚམས་རབ་འབྱམ་ཞིང་རྣམས་ན། འཇིག་རྟེན་བླ་མ་ཞུགས་པར་ཇི་ལྟར་འགྲོ། ཕྱག་འཚལ་བསོད་ནམས་
བྱེད་པ་ཇི་ལྟ་བུ། ཀུན་དུ་བཟང་པོའི་སྤྱོད་པ་ཇི་ལྟར་འདྲེ། སློབ་དཔོན་བླ་མ་དག་ལ་བདག་འདི་ལ། དེའི་དུས་ནི་དེ་རེང་ཉེར་གནས་ཏེ། བླ་མའི་གནས་སུ་གནས་ལས་
ཉན་དགའ་སྟེ། སློབ་དཔོན་ཡིད་འགོ་བྱེད་པ་ཇི་ལྟ་བུ། སངས་རྒྱས་སྲས་ཀྱིས་སེམས་འདི་སྐྱེད་གྱུར་ནས། སྟོབས་དང་བསོད་ནམས་ཡངས་བའི་བློ་གྲོས་
ཅན། ངེས་པར་མཆོག་གི་ཡེ་ཤེས་སྟོབས་ལྡན་པས། དགའ་བའི་ཡིད་ཀྱིས་སྣོད་གང་ཆུ་ཡོང་འབུལ། ཤ་རིའི་བུ་སེམས་སྐྱེད་པ་བདུན་པ་འདི་སྐྱེད་ནས།

བྱང་ཆུབ་སེམས་དཔའ་སེམས་དཔའི་སྡེ་སྣོད་ཀྱི་དོན་གྱི་ཕྱིར། སློབ་དཔོན་ལ་རིམ་གྲོ་དང་བསྙེན་དཀུར་བྱེད་དེ། ཐ་ན་ཆུ་བུམ་པ་གང་ཙམ་ཡང་འབུལ་ལོ། །
གཞང་ཡང་ཤ་རིའི་བུ་བྱང་ཆུབ་སེམས་དཔའི་འདི་ལྟར་སེམས་བསྐྱེད་དེ། རྟག་ཏུ་ཡུན་རིང་བོའ་དགེ་བའི་བཤེས་གཉེན་དང་བྲལ་ཞིང་། སྡིག་པའི་གྲོགས་
པོས་ཟིན་པས། ལེ་ལོ་ཅན་བརྩོན་འགྲུས་ཉམས། སྙོམས་ལས་ཅན་ལྐུག་པས། གང་ཚིག་དང་ཡི་གེ་དང༌། དོན་དང་ཚིག་ཏུ་ལྡན་པ་དང་། ཆོས་དང་ཚིག་
ཏུ་ལྡན་བ་དང་། མྱ་ངན་ལས་འདས་པ་དང་ལྡན་པ་དང་། འདོད་ཆགས་དང་བྲལ་བ་དང་། ལྡན་པ་དང་། འགོག་པ་དང་ཞི་བ་དང་། རྫོགས་པའི་བྱང་ཆུབ་
དང་། དགེ་སྦྱོང་དང་། བྲམ་ཟེ་དང་། མྱ་ངན་ལས་འདས་པ་དང་ལྡན་པ་དང་། ཐམས་ཅད་བྱེད་སྟེ། དེ་དག་སྤངས་ནས། དོན་དང་ཚིག་ཏུ་མི་ལྡན་པ་དང་། ཆོས་
ཀྱི་ཚིག་ཏུ་མི་ལྟན་པ་ནས། མ་ངན་ལས་འདས་པ་དང་མི་ལྡན་པའི་བར་གྱི་ཚིག་དང་། ཡི་གེ་དེ་དག་འཛིན་པ་དང༌། ལེན་པ་དང་། ཀློག་པ་དང་། ཀུན་ཆུབ་པར་
བྱེད་པ་ནི། འདི་ལྟེ་སྟེ་སྟོབས་མེད། བརྩོན་འགྲུས་མེད། སྐྱེས་བུའི་སྟོབས་མེད། སྐྱེས་བུའི་མཐུ་མེད། སྐྱེས་བུའི་རྟུལ་བ་མེད། སྤྱོད་པ་མེད་། 
རྟུལ་པ་མེད། སྤྱོད་པ་ལ་མཐུ་མེད། རྒྱུ་མེད་རྐྱེན་མེད་དེ། སེམས་ཅན་རྣམས་ཀུན་ནས་ཉོན་མོངས་པ་འང་མ་རྒྱུ་མེད། རྐྱེན་མེད་པར་སེམས་ཅན་ཀུན་ནས་ཉོན་མོང་པར་

༄༅། །གྱུར་ཏེ། རྒྱུ་མེད་དོ། །རྐྱེན་མེད་དོ། །སེམས་ཅན་རྣམས་པར་དག་པ་ཡང་རྒྱུ་མེད་རྐྱེན་མེད་པས། སེམས་
ཅན་རྣམ་པར་དག་གོ་ཞེས་འདི་ལྟར་རྒྱུ་མེད་པར་ལྟ་བ་ལ་གནས་ནས། བདག་གིས་མི་དགེ་བའི་ལས་མང་པོ་མངོན་པར་འདུས་བྱས་ཏེ། ལས་དེའི་རྣམ་པར་སྨིན་པས་
འདི་ལྟ་སྟེ་མིའི་ནང་དུ་སྦྱིན་གནས་ཐམས་ཅད་ཉེ་བར་ཚོ་བ་མ་ཡིན་པ། དབང་པོ་མ་ཚང་བའི་མིའི་ལུས་ཐོབ་སྟེ། དེ་ན་བདག་གླེན་པ་གཡེང་པ། དིག་པ་ལྐུག་པ་
རྨོང་པ་བླུན་པ་ལོང་བ། འོན་པར་གྱུར་པས། གང་ཚིག་དང་ཡི་གེ་དང་དོན་དུ་ལྡན་པ་ནས། མྱངན་ལས་འདས་པ་དང་ལྡན་པའི་བར་དེ་དག་འཛིན་པ་དང་། ལེན་པ་
དང་། ཀློག་པ་དང་། ཀུན་ཆུབ་པར་བྱེད་པའི་མཐུ་མེད་པས། འདི་ལྟ་བུའི་སྦྱིན་གནས་མཉེས་པར་མ་བྱས་སོ། །བདག་གིས་ནི་ད་ལྟར་སྦྱིན་གནས་མཉེས་པར་
བྱས་ཀྱི། ལུས་ལ་མི་ལྟ་བའི་བར་དུ་སྟེ་གང་ཚིག་དང་ཡི་གེ་དང་། དོན་དུ་ལྡན་པ་ནས་མྱ་ངན་ལས་འདས་པ་དང་ལྡན་པའི་བར་དུ་འདི་ལྟ་སྟེ། བྱང་ཆུབ་སེམས་
དཔའི་སྡེ་སྣོད་ཀྱི་ཆོས་ཀྱི་རྣམ་གྲངས་འདི་ཉིད་བླང་བའི་ཕྱིར། ལུས་ཀྱི་སློབ་དཔོན་ལ་རིམ་གྲོ་དང་། བསྙེན་བཀུར་བྱའོ། འཛིན་པ་དང་ཀློག་པ་དང་ཁ་ཏོན་དང་།
བསྙེན་བཀུར་བྱས་པས། སྙིང་པོ་མེད་པའི་ལུས་ལས་སྙིང་པོ་བླངས་པར་འགྱུར། བསོད་ནམས་དང་ཡོ་ཤེས་སྟོབས་ཀྱི་ཉེ་བར་བརྟེན་པ་བྱས་པར་འགྱུར་ཏེ།

བསོད་ནམས་དང་ཡེ་ཤེས་ཀྱི་སྟོབས་ཉེ་བར་རྟེན་པས། བྱང་ཆུབ་སེམས་དཔའི་སྡེ་སྣོད་འདི་དང་ཉེ་བར་འགྱུར་རོ་སྙམ་ནས། ཆེད་བསམ་ཏེ་སློབ་དཔོན་
ལ་རིམ་གྲོ་དང་། བསྙེན་བཀུར་བྱེད་དེ། ཐ་ན་ཆུ་བུམ་པ་གང་ཙམ་ཡང་འབུལ་ལོ། །འདི་ལྟ་སྟེ་དེའི་ཆོས་ཉིད་ནི་འདི་ཡིན་ཏེ། དེ་ལ་འདི་སྐད་ཅེས་
བྱའོ། །ཆོས་གང་དོན་དང་ལྡན་པ་དང་། ལམ་གྱི་ཡན་ལག་ལམ་སྒོམས་པ་དང་། འགོག་པ་མངོན་དུ་བྱེད་པ་དང་། མྱ་ངན་འདས་ལམ་སྙིང་པོ་ཅན། ཆོས་དེ་དག་
ནི་ཡོངས་སུ་སྤངས་ནས། གང་ཆོས་ཕན་པ་མེད་པ་དང༌། དོན་དང་ཚིག་ཏུ་མི་ལྡན་པ། ཆོས་དེ་དག་ནི་བདག་གིས་བསྙེན། བརྩོན་འགྲུས་དང་ནི་སྟོངས་མེད་དེ། སྐྱེས་
བུའི་ནི་མཐུ་ཡང་མེད། ཤིན་དུ་རྟུལ་བ་མཆོག་རྣམས་དང་། དེ་དག་ཐམས་ཅད་མི་དམིགས་སོ། སངས་རྒྱས་དང་ནི་ཆོས་ཀྱང་མེད། ཕ་མ་མེད་དེ་དེ་བཞིན་དུ་
དཀར་པོ་དང་ནི་ནག་པོའི་ལས། རྣམ་པར་སྨིན་པ་ཀུན་མེད་ཅེས། འདི་འདྲིའི་སྡིག་པར་ལྟ་བ་དག། ཡང་དང་ཡང་དུ་བསྙེན་པ་ན། ཅིག་ཏུ་མི་ཟད་མ་
རུང་པ། སེམས་ཅན་དམྱལ་བ་ཡུན་རིང་གནས། དེ་བཞིན་དུད་འགྲོའི་སྐྱེ་གནས་དང་། གཤིན་རྗེའི་འཇིག་རྟེན་སྡིག་པ་ཅན་། ནམ་ཚེ་འང་མི་རིན་སྐྱེས་གྱུར་ཀྱང་
བླུན་ཞིང་ལྕེ་ནི་མེད་པར་མེད་པར་འགྱུར། གཡེང་བ་དང་ནི་འོན་པར་འགྱུར། དིག་པ་ལྐུག་པ་སྨོངས་པར་འགྱུར་། ཡུན་རིང་སེམས་ཅན་དམྱལ་བ་མ་རུངས་པར་མི་

༄༅། །ཤེས་པས་ནི་རབ་ཏུ་ལྟུང་། དབང་པོ་ཐམས་ཅད་ཕུན་སུམ་ཚོགས་ཤིང་། བདག་གི་ལུས་ནི་རབ་མཛེས་
པ་ཡུན་རིང་དུས་ན་བདག་གི་ཐོབ། འདི་ནི་བདག་རྩོན་བྱ་བའི་དུས། ཆོས་གང་དོན་དང་ལྡན་པ་དང་། མྱ་ངན་འདའ་བའི་གྲོགས་བྱེད་པ། བྱང་ཆུབ་ལམ་ནང་
བྱང་ཆུབ་ལ། བདག་ནི་འབད་པར་བྱ་བའི་དུས། བྱང་ཆུབ་སེམས་དཔའི་སྡེ་སྣོད་ནི། ཟབ་མོའི་དོན་དང་ལྡན་པ་སྟེ། བསྐལ་པ་སྟོང་ཕྲག་བྱེ་བ་ཡང་།
དེ་ནི་ཤིན་དུ་ཐོས་པར་དཀའ། སངས་རྒྱས་ཀྱི་ནི་བྱང་ཆུབ་ཕྱིར། སངས་རྒྱས་ཆོས་མང་འདི་དང་ནི། གཞན་ཡང་བསམ་གྱི་མ་ཁྱབ་ལ། རབ་ཏུ་འཇུག་
ཅིང་གཟུང་བར་བྱ། སློབ་དཔོན་ལ་ནི་གུས་བཅས་ཤིང་། བསྙེན་བསྐུར་དག་ནི་བྱས་པས་ན། སངས་རྒྱས་བྱང་ཆུབ་སེམས་དཔའ་རྣམས། ཐོས་པ་དེ་ནི།་
རྙེད་པར་འགྱུར། བྱང་ཆུབ་སེམས་དཔའ་མི་འཇིགས་པ། ཐབབ་དང་ཤེས་རབ་ལྡན་པ་ཡིས། འདི་ལྟ་བུར་ནི་སེམས་བསྐྱེད་ནས། རྫ་གང་ཙམ་གྱི་ཆུ་
ཡང་འབུལ། ཤ་རིའི་བུ་སེམས་བསྐྱེད་བརྒྱད་པ་འདི་བསྐྱེད་ནས། བྱང་ཆུབ་སེམས་དཔའ་བྱང་ཆུབ་སེམས་དཔའི་སྡེ་སྣོད་ཀྱི་ཕྱིར། སློབ་དཔོན་ལ་རིམ་གྲོ་
དང་བསྙེན་བསྐུར་བྱེད་དེ། ཐ་ན་ཆུ་རྫ་གང་ཙམ་ཡང་འབུལ་ལོ། །གཞན་ཡང་ཤ་རིའི་བུ་བྱང་ཆུབ་སེམས་དཔའི་འདི་ལྟར་སེམས་བསྐྱེད་དེ། ཀྱི་མའོ་སེམས་ཅན་

འདི་དག་ནི་དོན་མེད་པས་ཡོངས་སུ་བསྐོར་བ། ལུས་དང་སྲོག་ལ་ལྟ་བ་འོ། །དོན་དང་སྲོག་ལ། དོན་གྱི་ས་ཡོངསུ་བསྐོར་བ་ནི། བདག་སྦ་དང་དྲིལ་བ་དང་མཉེན་
པ་དང་། བཀྲ་བ་དང་། རྫི་བས་ཡོངསུ་བསྐོར་བ་དེ་ནི་དོན་མེད་པས་ཡོངསུ་བསྐོར་བ་ཞེས་བྱའོ། །གཞན་ཡང་དོན་མེད་པས་ཡོངསུ་བསྐོར་བ་ནི། འདི་ལྟ་སྟེ།
ལུས་དང་སྲོག་ལ་ལྟ་ཞིང་། ངའིར་འཛིན་པ་སྔོན་དུ་འགྲོ་བས། ཆུང་མ་དང་། བུ་མོ་དང་། མཛའ་བོ་དང་། ཉེ་དུ་དང་གནག་གི་གཉེན་མཚམས་འབྱེད་
པ་དང་། དྲིལ་བ་ནས་ཡོད་བྱང་དང་། ལོང་སྤྱོད་ཐམས་ཅད་ཀྱི་བར་གྱིས་ཡོངསུ་བསྐྱོར་བ་དེ་ནི། དོན་མེད་པས་ཡོངསུ་བསྐོར་བ་ཞེས་བྱའོ། །གཞན་ཡང་ང་ཡིར་འཛིན་པ་
སྔོན་དུ་འགྲོ་བ་ནས། བྲན་པོ་དང་། བྲན་མོ་དང་། ལས་བྱེད་པའི་མི་སྦེད་པ་དང་། མངག་པ་དག་ཀུན་དུ་སྲུང་བ་དེ་ནི་དོན་མེད་པས་ཡོངསུ་བསྐོར་བ་ཞེས་བྱའོ། །
དེ་ལ་དོན་གྱིས་ཡོངསུ་བསྐོར་བ་གང་ཞེ་ན། འདི་ལྟ་སྟེ་ལུས་དང་སྲོག་ལ་མི་ལྟ་ཡི། བྱང་ཆུབ་ཀྱི་ཕྱོགས་ཀྱི་ཆོས་ལྟ་ཞིང་། བྱང་ཆུབ་ཀྱི་སེམས་སྔོན་དུ་འགྲོ་བའི་
ལུས་ཀྱི་ལས་དང་། ངག་གི་ལས་དང་། ཡིད་ཀྱི་ལས་ཀྱིས་ཡོངསསུ་བསྐོར་བ་དེ་ནི་དོན་གྱི་ཡོངས་སུ་བསྐོར་བ་ཞེས་བྱའོ། །གཞན་ཡོང་དོན་གྱིས་ཡོངས་སུ་བསྐོར་བ་
ནི་འདི་ལྟ་སྟེ། ལུས་དང་སྲོག་ལ་མི་ལྟའི། བྱང་ཆུབ་ཀྱི་ཕྱོགས་ཀྱི་ཆོས་ལ་ལྟ་ཞིང་། བྱང་ཆུབ་ཀྱི་སེམས་སྔོན་དུ་འགྲོ་བའི་སྦྱིན་པའི་ཕ་རོལ་དུ་ཕྱིན་པ་བསྒྲུབ་

༄༅། །པ་ནས། ཤེས་རབ་ཀྱི་ཕ་རོལ་དུ་ཕྱིན་པ་སྒྲུབ་པའི་བར་གྱིས་ཡོངས་སུ་བསྐོར་བ་དེ་ནི་དོན་གྱིས་ཡོངས་སུ་བསྐོར་བ་ཞེས་
བྱ་འོ། །གཞན་ཡང་དོན་གྱི་ཡོངས་སུ་བསྐོར་བ་ནི། ལུས་དང་སྲོག་ལ་མི་ལྟ་བའི་བྱང་ཆུབ་ཀྱི་ཕྱོགས་ཀྱི་ཆོས་ལྟ་ཞིང་། བྱང་ཆུབ་ཀྱི་སེམས་སྔོན་དུ་འགྲོ་བའི་སྦྱིན་
པ་དང་། སྙན་པར་སྨྲ་བ་དང་། དོན་བྱ་བ་དང་། དོན་འཐུན་པས་སེམས་ཅན་ཐམས་ཅད་སྡུག་པས། ཡོངས་སུ་བསྐོར་བ་དེ་ནི་དོན་གྱིས་ཡོངས་སུ་བསྐོར་བ་
ཞེས་བྱའོ། །གཞན་ཡང་དོན་གྱི་ཡོངས་སུ་བསྐོར་བ་ནི་འདི་ལྟ་སྟེ། ལུས་དང་སྲོག་ལ་མི་ལྟའི། བྱང་ཆུབ་ཀྱི་ཕྱོགས་ཀྱི་ཆོས་ལ་ལྟ་ཞིང་། བྱང་ཆུབ་ཀྱི་སེམས་སྔོན་
དུ་འགྲོ་བའི་དྲན་པ་ཉེ་བར་གཞག་པ་དང་། ཡང་དག་པར་སྤོང་བ་དང་། རྫུ་འཕྲུལ་གྱི་རྐང་བ་དང་། དབང་པོ་དང་སྟོབས་དང་། བྱང་ཆུབ་ཀྱི་ཡནས་ལག་དང་། ལམ་
སྒོམ་པས་ཡོངས་སུ་བསྐོར་བ་དེ་ནི་དོན་གྱི་ཡོངས་སུ་བསྐོར་བ་ཞེས་བྱའོ། །གཞན་ཡང་ཡོངས་སུ་བསྐོར་བ་དེ་ནི་འདི་ལྟ་སྟེ། ལུས་དང་སྲོག་ལ་མི་ལྷའི། བྱང་ཆུབ་ཀྱི་
ཕྱོགས་ཀྱི་ཆོས་ལ་ལྟ་ཞིང་། བྱང་ཆུབ་ཀྱི་སེམས་སྔོན་དུ་འགྲོ་བའི་ཕ་མ་དང་། སློབ་དཔོན་ལ་རིམ་གྲོ་བྱེད་ཅིང་། བླ་མའི་གནས་ལ་བསྙེན་བཀུར་བྱེད་པ་དང་། འདུད་
པ་དང་། རབ་ཏུ་འདུད་པ་དང་། གུར་བར་སྨྲ་བ་དང་། ཕྱག་འཚལ་བ་དང་། ལྡང་བ་དང་། ཐལ་མོ་སྦྱར་བའི་ལས་ཀྱིས་ཡོངསུ་བསྐོར་བ་དེ་ནི་དོ་ན་ཡོངསུ་སྐོར་

བ་ཞེས་བྱའོ། །གཞན་ཡང་དོན་གྱི་ཡོངས་བསྐོར་བ་ནི། འདི་ལྟ་སྟེ་ལུས་དང་སྲོག་ལ་མི་ལྟའི། བྱང་ཆུབ་ཀྱི་ཕྱོགས་ཀྱི་ཆོས་ལ་ལྟ་ཞིང་། བྱང་ཆུབ་ཀྱི་སེམས་
སྔོན་དུ་འགྲོ་བའི་དཀོན་མཆོག་གསུམ་གྱི་ཞལ་ཏ་བྱེད་པས་ཡོངསུ་བསྐོར་བའོ། །དེ་ལྟ་ཀྱི་མ་འོ་སེམས་ཅན་འདི་དག་ནི་དོན་མེད་པས་ཡོངསུ་བསྐོར་བ་ལུས་དང་
སྲོག་ལ་ལྟ་བའོ། །ཀྱེ་མའོ་བདག་ནི་དོན་གྱི་ཡོངས་སུ་བསྐོར་བས། བསོད་ནམས་དང་ཡེ་ཤེས་ཀྱི་སྟོབས་དེས་ཉེ་བར་བརྟན་པས། བྱང་ཆུབ་ཀྱི་སྙིང་པོ་དང་ཉེ་བར་
འགྱུར་སྙམ་པ་དེ་ནི། ཤ་རིའི་བུ་སེམས་བསྐྱེད་པ་དགུ་པ་འདི་བསྐྱེད་ནས། སློབ་དཔོན་ལ་རིམ་གྲོ་དང་བསྙེན་བཀུར་བྱེད་དེ། ཐ་ན་ཆུ་རྫ་མ་གང་ཙམ་ཡང་འབུལ་ལོ། །
དེ་ནས་བཅོམ་ལྡན་འདས་ཀྱིས་དོན་དེ་ཉིད་རྒྱ་ཆེར་བསྟེན་པའི་ཕྱིར། དེའི་ཚེ་ཚིགས་སུ་བཅད་པ་འདི་དག་གསུངས་སོ། །བྱིས་པ་སོ་སོའི་སྐྱེ་བོ་ཀུན། ལུས་
དང་སྲོག་པ་མི་ལྟ་ཞིང་། བྱང་ཆུབ་ཕྱོགས་ལ་མི་ལྟ་སྟེ། རྣམས་པ་སྣ་ཚོགས་ལས་ཀྱང་བྱེད། སོ་སོའི་སྐྱེ་བོ་དེ་དག་ནི། བདག་གི་དོན་དང་ཆུང་མའི་དོན། །
བུ་ཕོ་དང་ནི་བུ་མོའི་ཕྱིར། དོན་མེད་པ་ལ་ཆགས་པར་འགྱུར། བྲན་དང་ལས་བྱེད་མང་བ་དག། མི་མཁས་པས་ནི་ཀུན་དུ་མང་། རྐང་བཞི་པ་དག་གསོ་
བྱེད་དེ། དེ་དག་དོན་མེད་ཆགས་པར་འགྱུར། ནོར་དང་འབུ་རྣམས་རབ་སྩོལ་ཤིང་། སྦྱིན་པ་མི་བྱེད་མི་སྤྱོད་དེ། དོན་མེད་ཆགས་པ་དེ་དག་ནི། གཏེར་གྱི་

༄༅། །སྲུངས་མར་བརྗོད་པ་ཡིན། འདི་ནི་དོན་མེད་ཆགས་པ་སྟེ། སོ་སོར་སྐྱེ་བོ་དེ་ལ་ཆགས་།
བྱང་ཆུབ་སེམས་དཔའ་བློ་ལྷན་ནི། དོན་ལ་ཆགས་ཤིང་བརྩོན་པར་བྱེད། ལུས་དང་སྲོག་ལ་མི་ལྟ་ཡི། བྱང་ཆུབ་ཕྱོགས་ལ་ལྟ་བྱེད་ཅིང་། ཕ་དང་མ་ལ་བསྙེན་
བཀུར་བྱེད། བླ་མ་རྒན་རབ་རྗོས་སུ་བསྐྱང་། དཀོན་མཆོག་གསུམ་གྱི་ཞལ་ཏ་བྱེད། དོན་ལ་ཡོངསུ་ཆགས་ཤེས་བྱ། ཆོས་ཀུན་ཡང་དག་སྡུས་པ་ཡིས།
བྱང་ཆུབ་སེམས་དཔའི་སྡེ་སྣོད་འདི། ཀློག་ཅིང་རབ་ཏུ་སྟོན་པ་ནི། དོན་ལ་ཡོངས་སུ་ཆགས་ཤེས་བྱ། དོ་ན་ལ་ཆགས་པ་དེ་དག་ནི། སངས་རྒྱས་ཀུན་གྱི་
བསྔགས་པ་སྟེ། དེ་ལ་བརྩོན་དང་ལྡན་པ་ནི། རྒྱལ་སྲས་འཇིག་པ་མེད་པའོ། །དེ་ལྟ་བུའི་སེམས་བསྐྱེད་ནས། རབ་ཏུ་དད་པའི་སེམས་ཀྱིས་ནི། བླ་
མ་རྣམས་ལ་བསྙེན་བཀུར་བྱེད། གནོད་གང་ཙམ་གྱི་ཆུ་ཡང་འབུལ་ལོ། །ཤ་རིའི་བུ་སེམས་བསྐྱེད་པ་དགུ་བ་འདི་བསྐྱེད་ནས། བྱང་ཆུབ་སེམས་དཔའ་
སེམས་དཔའི་སྡེ་སྣོད་ཀྱི་ཕྱིར། སློབ་དཔོན་ལ་རིམ་གྲོ་དང་བསྙེན་བཀུར་བྱེད་དེ། ཐ་ན་ཆུ་བུམ་པ་གང་ཙམ་ཡང་འབུལ་ལོ། །གཞན་ཡང་ཤ་རིའི་བུ་བྱང་ཆུབ་
སེམས་དཔའ་འདི་ལྟར་སེམས་བསྐྱེད་དེ། ཀྱེ་མའོ་སེམས་ཅན་འདི་དག་ནི། བཀའ་བློ་མི་བདེ་བ་སྟེ། སློབ་དཔོན་གྱིས་རྗེས་སུ་བསྟན་པ་དང་། མི་མཐུན་པར་འཛིན་

པས་དེ་དག་ཁོང་དུ་མི་ཆུད་དོ། །ཅི་ཁོད་དུ་མི་ཆུད་ཅེ་ན། འདི་ལྟ་སྟེ། སློབ་དཔོན་གྱི་ནོར་ཁོང་དུ་མི་ཆུད་དོ། །སློབ་དཔོན་གྱི་ནོར་གང་ཞེ་ན། འདི་ལྟ་སྟེ་དད་
པའི་ནོར་དང་། ཚུལ་ཁྲིམས་ཀྱི་ནོར་དང་། ཐོས་པའི་ནོར་དང་། ཁྲེལ་ཡོད་པའི་ནོར་དང་། ངོ་ཚ་ཤེས་པའི་ནོར་དང་། གཏོང་བའི་ནོར་དང་། ཤེས་རབ་ཀྱི་ནོར་ཏེ།
དེ་དག་ནི་སློབ་དཔོན་གྱི་ནོར་ཞེས་བྱ་སྟེ། དེ་དག་ཁོང་དུ་མ་ཆུད་པས་ན་རབ་ཏུ་དབུལ་བ་ཞེས་བྱའོ། །བདག་ནི་དཀའ་བློ་བདེ་ཞིང༌། སློབ་དཔོན་གྱི་རྗེས་སུ་བསྟན་པ་དང་།
འཐུན་པར་བྱའོ། །དེ་ཅིའི་ཕྱིར་ཞེ་ན། བྱང་ཆུབ་སེམས་དཔའ་ནི་ཤིན་དུ་དཀའ་བློ་བདེ་བ་སྟེ། སློབ་དཔོན་གྱི་རྗེས་སུ་བསྟན་པ་དང་། མཐུན་འཛིན་ཅིང་ཁོང་དུ་ཆུད་
པར་བྱེད་དོ། ཅི་ཁོདང་དུ་ཆུད་ཅེས་ན། འདི་ལྟ་སྟེ། སློབ་དཔོན་གྱི་ནོར་ན། བྱང་ཆུབ་སེམས་དཔའི་སློབ་དཔོན་གྱི་ནོར་གང་ཞེ་ན། འདི་ལྟ་སྟེ། བྱང་ཆུབ་སེམས་ནི་ཤིན་དུ་དཀའ་བློ་བཏེ་
བ་སྟེ། སློབ་དཔོན་གྱི་བྱང་ཆུབ་སེམས་དཔའ་རྣམ་པ་ཐམས་ཅད་དུ་བཀའ་བློ་བདེ་བར་རིག་ནས། བྱང་ཆུབ་སེམས་དཔའི་སྡེ་སྣོད་ཀྱི་ཆོས་ཀྱི་རྣམ་གྲངས་རྒྱ་ཆེར་
སྟོན་ཏོ། །རབ་ཏུ་སྟོན་ཏོ། །རབ་ཏུ་འཆད་དོ། །རབ་ཏུ་གཞོག་གོ །རྣམ་པར་འགྲེལ་ཏོ། །རྣམ་པར་འབྱེད་དོ། །གསལ་བར་གོ་བར་བྱེད་དོ། །ཡང་
དག་པར་རབ་ཏུ་སྟོན་ཏོ། །བྱང་ཆུབ་སེམས་དཔའི་སྡེ་སྣོད་ལ་རབ་ཏུ་གནས་པའི་བྱང་ཆུབ་སེམས་དཔའི་ནི་དབུལ་བ་ཡོངས་སུ་ཆད་པར་ཁོང་དུ་ཆུད་པར་འགྱུར་ཏེ། འདི་

༄༅། །ལྟ་སྟེ་བླ་ན་མེད་པ་ཡང་དག་པའི་རྫོགས་པའི་བྱང་ཆུབ་པོ།། དེ་དེ་ལྟར་སེམས་བསྐྱེད་དེ་བཀའ་བློ་བདེ་ཞིང་སློབ་དཔོན་གྱི་བསྟན་
པ་དང་མཐུན་པར་འཛིན་པ་ནི་སྙིང་པོ་མེད་པའི་ལུས་ལས་སྙིང་པོ་བླངས་བར་འགྱུར་རོ་སྙམ་ནས། སློབ་དཔོན་ལ་རིམ་གྲོ་དང་། བསྙེན་བསྐུན་བྱེད་དེ། ཐ་ན་ཆུ་རྫ་གང་
ཙམ་ཡང་འབུལ་ལོ། ཤ་རའི་བུ་སེམས་བསྐྱེད་པ་བཅུ་པ་འདི་སྐྱེད་ནས། བྱང་ཆུབ་སེམས་དཔའ་བྱང་ཆུབ་སེམས་དཔའི་སྡེ་སྣོད་ཡོངས་སུ་ཚོལ་བས། སློབ་
དཔོན་ལ་བསྙེན་བསྐུར་དང་། རིམ་གྲོ་བྱེད་དེ། ཐ་ན་ཆུ་རྫ་གང་ཙམ་ཡང་འབུལ་ལོ། །བཅོམ་ལྡན་འདས་ཀྱིས་དེ་སྐད་གསུངས་ཏེ། བདེ་བར་གཤེགས་པས་དེ་
སྐད་དཀའ་སྩལ་ནས། སྟོན་པ་ཡང་འདི་སྐད་གསུངས་ངོ་། བཀའ་བློ་མི་བདེ་སེམས་ཅན་གང་མི་དྲང་སྒྱུ་དང་གཡོ་ངན་ཅིང་། བླ་མ་རྣམས་དང་མི་འཐུན་པ། །
ཚིག་བཞིན་དུ་ནི་བྱེད་མི་འགྱུར་བསྟན་པ་དང་ནི་མི་འཐུན་ཞིང་། བཀའ་བློ་མི་བདེ་ཞེས་གྱུར་ནས། དྲང་སྲོང་ནོར་ནི་གང་ཡིན་པ། དེ་ནི་དེ་ལ་མི་སྟོན་ཏོ། །དང་
པའི་ནོར་དང་ཚུལ་ཁྲིམས་ནོར། ཁྲེལ་ཡོད་ངོ་ཚ་ཤེས་པའི་ནོར། ཐོས་པའི་ནོར་དང་གཏོང་ནོར་དང་། ཤེས་རབ་ཉིད་ནི་ནོར་བདུན་པ། ནོར་གྱི་རྣམ་པ་འདི་དག་ནི་
མི་ཟད་པའི་གཏེར་བདུན་ཏེ། སྣོད་མ་ཡིད་པར་རིག་གནས་ནི། དེ་ནི་དེ་ལ་མི་སྟོན་ཏེ། སེམས་ཅན་གང་དག་རྣམ་པ་ཀུན། སངས་རྒྱས་ཆོས་ཀྱི་སྣོད་གྱུར་ཅིང་། །

གཡོ་མེད་ཚིག་འཇམ་སྒྱུ་མེད་པ། བཀའ་བློ་བདེ་ཞིང་རབ་འཐུན་པ། སངས་རྒྱས་ཀྱི་ནི་བྱང་ཆུབ་ཕྱིར། ལུས་དང་སྲོག་ལ་མི་ལྟ་བར། གུས་བཅས་པས་མཆོད་
འདོད་ཅིང་། བརྩོན་འགྲུས་རྩོན་པར་རབ་ཏུ་སེམས། ཚུལ་ནི་འཛིན་པར་འགྱུར་བ་ཡི། སྣོད་དུ་རུང་བར་རིག་གྱུར་ནས། ཆོས་ཀྱི་དབྱིངས་ནི་དབྱེར་མེད་པས། འདྲེན་
པ་ཡང་དག་རབ་ཏུ་སྟོན། གང་ལ་བྱང་ཆུབ་གནས་པ་ཡི། སངས་རྒྱས་རྣམས་ཀྱི་སྙིང་པོའི་ནོར། བྱང་ཆུབ་སེམས་དཔའི་སྡེ་སྣོད་ནི། རྒྱས་པར་རབ་ཏུ་
སྟོན་པར་བྱེད། ཆོས་རྣམས་ཐམས་ཅད་བདག་མེད་དེ། མཚན་མེད་སྟོང་པའི་མཚན་ཉིད་ཅན། སྲོག་ཀྱང་མེད་ཅིང་འགྱུར་བ་མེ། །སྤྲོས་པ་མེད་དེ་ཀུན་
བཞི་མེད། ཆོས་རྣམས་ཐམས་ཅད་རང་བཞིན་གྱི། མ་སྐྱེས་ཤིང་ནི་མཚན་ཉིད་མེད། བྱུང་བ་མེད་གྲུབ་པ་མེད། མཚན་མ་མེད་པས་ཕྱེ་བས་སྟེ། མིག་
གི་བཀའ་བློ་བདེ་ཞིང་མི་དགལ་བ། བསྟན་པ་ལ་ནི་རྗེས་སུ་འཐུན་འཛིན་པ། དེ་དག་ལ་ཡང་རྒྱལ་བ་རང་བྱུང་རྣམས། ཐར་སྒོ་སློབ་ཤེས་རང་གི་སྤྱོད་ཡུལ་
སྟོན། དད་ནོར་ཚུལ་ཁྲིམ་ནོར་དང་ཁྲེལ་ཡོད་དང་། ངོ་ཚ་ཤེས་དང་ཐོས་གཏོང་ཤེས་རབ་དང་། དེ་ལ་ནོར་འདི་རྣམས་ནི་ཀུན་འགེད་ཅིང་། བདུན་པོ་མི་
ཟད་ཆོས་ཀྱི་མཛོད་ཀྱང་འབྱེད། མི་འགལ་བཀའ་བློ་བདེ་ཞིང་རྗེས་སུ་མཐུན། དགེ་བའི་ཤེས་གཉོན་སྙམ་དུ་རྟག་བསམས་ནས། བླ་ན་མེད་པའི་བྱང་ཆུབ་ཚོལ་

༄༅། །པའི་ཕྱིར། བླ་མ་དག་ལ་བདག་གིས་རིམ་གྲོ་བྱ། དེ་ལྟ་བུའི་སེམས་ནི་བསྐྱེད་བྱས་ལ། སྙིང་རྗེ་དགའ་བ་རྒྱ་ཆེན་རབ་བསྐྱེད་དེ། །
ཁམ་སྣོད་དང་བའི་ཆུ་ཡིས་བཀང་པ་ཡང་། སྐོམ་པ་དག་ལ་ཉེ་བར་སྦྱིན་པར་བྱ། ཤ་རིའི་བུ་སེམས་བསྐྱེད་པ་བཅུ་པ་འདི་བསྐྱེད་ནས། བྱང་ཆུབ་སེམས་དཔའི་
སྡེ་སྣོད་ཡོངསུ་ཚོལ་བས། སློབ་དཔོན་ལ་ལུས་ཀྱི་བསྙེན་བསྐུར་དང་། རིམ་གྲོ་བྱེད་དེ། ཐ་ན་ཆུ་རྫ་གང་ཡང་འབུལ་ལོ། དགེ་བའི་རྩ་བ་དེས། ཆོས་བཞི་ཐོས་
པར་འགྱུར་ཏེ། བཞི་གང་ཞེ་ན། མྱུར་དུ་དགེ་བའི་ཆོས་ལ་འཇུག་པ་དང་། བློབ་དཔོན་གྱི་སྔགས་པ་བརྗོད་པར་འགྱུར་བ་དང་། ནན་ཉན་གྱིས་སྒྲུབ་ཀྱིས། ལོག་པའི་ནན་
རྟེན་ཀྱིས་མ་ཡིན་པ་དང་། ཆོས་ཀྱི་ཕྱིར་སྡུག་བསྔལ་གྱི་གཞན་དུ་ཕྱོགས་པར་མི་ལྟ་སྟེ། ཤ་རིའི་བུ་བྱང་ཆུབ་སེམས་དཔའ་མིར་གྱུར་པ་ན། ཆོས་བཞི་པོ་ཏེ་དག་ཐོབ་
པར་འགྱུར་རོ། །གཞན་ཡང་ཆོས་འདི་བཞི་ཐོབ་པར་འགྱུར་ཏེ། བཞི་གད་ཞེ་ན། སྐྱེ་བོ་མང་པོའི་རྗེས་སུ་སླབས་ནས། དཀར་པོའི་ཆོས་གནས་པ་དང་།
སྦས་ཤིང་གཞན་པའི་གནས་སྐྱེ་བོ་མང་པོ་མགུ་བ་དང་། རབ་ཏུ་འགའ་བར་བྱེད་པ་མྱུར་དུ་ཐོབ་པ་དང་། སེམས་དགའ་བཞིན་དུ་ཉིན་མཚན་ཟད་པར་འགྱུར་བ་དང་།
ཀུན་ན་ག་ལྡང་བ་མེད་པར་འཚོ་བའི་དུས་བྱས་ནས། བདེ་འགྲོ་མཐོ་རིས་སུ་སྐྱེ་བོར་འགྱུར་བ་ཏེ། ཤ་རིའི་བུ་བྱང་ཆུབ་སེམས་དཔའ་ཆོས་བཞི་པོ་དེ་དག་ཐོབ་པར་འགྱུར་རོ། །

དེ་ལྟར་གྱུར་པ་ན། ཆོས་བཞི་ཐོབ་པར་འགྱུར་ཏེ། བཞི་གང་ཞེ་ན། ལྷའི་འཁོར་གྱི་སྟན་མཆོག་རྙེད་པར་འགྱུར་བ་དང་། ལྷའི་འཁོར་ཐོམས་ཅད་དེའི་
གདོང་དུ་ལྟ་ཞིང་ཇི་བཤད་པ་དེ་དག་ཐོས་ནས་ཤེས་པར་བྱའོ། །སྙམ་དུ་སེམས་པར་འགྱུར་བ་དང་། ལྷའི་དབང་པོ་བརྒྱ་བྱིན་དང་། དེ་བཞིན་དུ་ལྷའི་བུ་གཞན་ཡང་
དེའི་དྲུད་དུ་འོང་བའི། །དེ་ལྟ་བུའི་གཞན་གྱི་དྲུང་དུ་ཐེ་རྩོམ་ཡོངས་སུ་འདྲི་ཞིང་། གཅད་པའི་ཕྱིར་འགྲོ་བ་མ་ཡིན་པ་དང་། དེའི་ལོངས་སྤྱོད་ཀྱི་ཕྱིར་གཞལ་མེད་
ཁང་ཆེན་པོ་འབྱུང་བ་སྟེ། ཤ་རིའི་བུ་བྱང་ཆུབ་སེམས་དཔའི་ཆོས་བཞི་པོ་དེ་དག་ཐོབ་པར་འགྱུར་ཏེ། ལྷར་གྱུར་བ་དང་། མིར་གྱུར་པ་ན། ཆོས་ཀྱི་
སྒོ་བརྒྱ་སྟོང་ཕྲག་དཔག་ཏུ་མེད་པ་འཐོབ་པར་འགྱུར་རོ། །དེ་ནས་བཅོམ་ལྡན་འདས་ཀྱིས་དེའི་ཚེ་ཚིགས་སུ་བཅད་པ་འདི་དག་གསུངས་སོ།། དེའི་སྟན་ནི་ཐོབ་པར་
འགྱུར། ལྷ་ཡིས་མངོན་པར་ཕྱག་བྱས་ནས། གང་དག་ཆོས་འདི་འཆད་པ་ལ། ལྷ་རྣམས་དེ་ལྟ་བར་འགྱུར། མཁས་པ་སེར་སྣ་བྲལ་བ་དང་།
ཀུན་གྱིས་སྟི་སྟང་བྱས་པར་འགྱུར། བརྒྱ་བྱིན་དེ་གན་འདྲིར་འོང་ཞིང་། གཞལ་མེད་ཁང་ཡང་ཡིད་འོང་བཟང། ལྷའི་འཇིག་རྟེན་གནས་འཕོས་ཏེ། མིའི་སྲིད་
པར་འདོས་གྱུར་ན། འཁོར་ལོས་སྒྱུར་བ་སེར་སྣ་མེད། རྒྱལ་པོ་རྫུ་འཕྲུལ་ཆེན་པོར་འགྱུར། མིའི་འཇིག་རྟེན་འཕོས་ནས་ཀྱང་། ལྷའི་ནང་དུ་ཡང་འགྲོ་བ་སྟེ། །

༄༅། །བླ་མ་དག་ལ་གུས་བྱས་པས། ནམ་ཡང་སྡུག་བསྔལ་མི་འགྱུར་རོ། །ཞུམ་པ་མེད་དཔའི་སེམས་ཀྱིས་སུ།
བླ་མ་དག་ལ་གུས་བྱས་པས། གནས་བཞི་པོ་དེ་དག་རྣམས། རྒྱ་ཆེར་རྟག་ཏུ་རྙེད་པར་འགྱུར། དགའ་བ་དང་ནི་གུས་བ་ཡིས། སྣོད་གང་ཙམ་གྱི་ཆུ་བྱིན་ན། ལྷ་
དང་མི་དང་ཀླུ་རྣམས་ས། མཆོད་པར་དག་ཏུ་འོས་པ་ཡིན། །བམ་པོ་བཅུ་པ།། །།དེ་ལྟར་
གྱུར་ན་གཞན་ཡང་ཆོས་བཞི་ཐོབ་པར་འགྱུར་ཏེ། ཆོས་བཞི་གང་ཞེ་ན། མངོན་གྱི་ལས་མངོན་པར་འདུས་བྱས་པའི་དགེ་བའི་རྩ་བ་གང་གིས། སྐྱེས་པ་
རབ་ཏུ་ཤེས་པ་དང་། དེ་ན་དགེ་བའི་ཆོས་རྣམས་ཡོངས་སུ་འདྲི་བ་ཡང་རབ་ཏུ་ཤེས་པ་དང་། དེ་ན་ཤི་འཕོས་ནས་གང་དུ་སྐྱེ་བར་འགྱུར་བ་དེ་ཡང་རབ་ཏུ་ཤེས་པ་དང་།
ལྷའི་འཁོར་ལ་ཆོས་ཀྱི་གཏམ་ཡང་དག་པར་བསྟན། ཡང་དག་པར་འཛིན་ཏུ་བཅུག་ཡང་དག་པར་གཟེང་བསྟོད། ཡང་དག་པར་ཏུ་དགའ་བ་བྱས་ནས། ལྷའི་
འཇིག་རྟེན་ནས་འཕོས་ནས་ཤི་མི་རྣམས་དང་སྐལ་པ་མཉམ་པར་སྐྱེ་བ་དང་། དེ་མིར་གྱུར་ན། བཙུན་པར་བྱེད་པ་ལྔ་ཐོབ་འགྱུར་རོ། །ལྔ་གང་ཞེ་ན།
འདི་ལྟ་སྟེ། དེ་རིགས་བཙུན་པར་འགྱུར་བ་དང་། གཟུགས་བཙུན་པར་འགྱུར་བ་དང་། ཚུལ་ཁྲིམ་བཙུན་པར་འགྱུར་བ་དང་། དེའི་ཁོར་བཙུན་པར་འགྱུར་བ་

དང་། དེའི་སེམས་བཙུན་པ་རྣམས་ལ་བྱམ་པ་སྒོམ་པར་འགྱུར་བ་ཏེ། ཤ་རིའི་བུ་བཙུན་པར་བྱེད་པའི་ཆོས་ལྔ་པོ་དེ་དག་ཐོབ་པར་འགྱུར་རོ། །གཞན་ཡང་མི་ཕྱེད་པར་
བྱེད་པའི་ཆོས་ལྔ་ཐོབ་པར་འགྱུར་ཏེ། ལྔ་གང་ཞེ་ན། འདི་ལྟ་སྟེ། དེའི་མཛའ་བོ་མི་བྱེད་པ་དང་། ལུས་མྱུར་དུ་འཇིག་པར་མི་འགྱུར་བ་དང་། དེའི་ལོངས་སྤྱོད་
ཡོངས་སུ་ཉམས་པར་མི་འགྱུར་བ་དང་། བྱང་ཆུབ་ཀྱི་སེམས་དང་བྲལ་བར་མི་ནུས་པ་དང་། ཆོས་ཀྱི་མུ་གེ་འབྱུང་བ་ན། དེ་ལ་ཆོས་ཀྱི་ལོ་ལེགས་པར་འགྱུར་ཏེ། ཤ་རིའི་
བུ་མི་ཕྱེད་པར་བྱེད་པའི་ཆོས་ལྔ་པོ་དེ་དག་ཐོབ་པར་འགྱུར་རོ།། གཞན་ཡང་ངོ་མཚར་ཡོངས་སུ་རྫོགས་པའི་ཆོས་ལྔ་ཐོབ་པར་འགྱུར་ཏེ། ལྔ་གང་ཞེ་ན། གང་སྣོད་
སྟོང་པ། གསོག་ཞགས་པར་གྱུར་པའི་རྣམས་སུ་དེའི་ལག་པ་གང་དུ་བཅུག་པ་དེ་དག་ཐམས་ཅད་རིན་པོ་ཆེས་ཡོངས་སུ་གང་བར་འགྱུར་ཏེ། ངོ་མཚར་ཡོངས་སུ་རྫོགས་
བ་དང་པོ་འདི་ཐོབ་པར་འགྱུར་རོ། །དེ་སྒོམ་པར་གྱུར་ན། ཡན་ལག་བརྒྱད་དང་ལྡན་པའི་ཆུའི་རྫིང་བུའ་བྱུང་སྟེ། ངོ་མཚར་ཡོངས་སུ་རྫོགས་པ་གཉིས་པ་འདི་ཐོབ་
པར་འགྱུར་རོ།། གཞན་ཡང་དེའི་ལུས་ལ་གཞན་གྱིས་གནོད་པ་བྱ་བར་མི་འགྱུར་ཏེ། འདི་ལྟ་སྟེ། དུག་དང་མཚོན་དང་མེ་དང་ཆུ་དང་། མདངས་འཕྲོག་པའི་
གནོད་སྦྱིན་གྱིས་གཙེ་བ་མེད་པ་སྟེ། ངོ་མཚར་ཡོངས་སུ་རྫོགས་པ་གསུམ་པོ་འདི་ཐོབ་པར་འགྱུར་རོ། །གཞན་ཡང་མཚོན་གྱི་སྐལ་བ་བར་མ་བྱུང་བ་འམ། ནད་ཀྱི་བསྐལ་

༄༅། །པ་བར་མ་བྱུང་བ་འམ། མུ་གེའི་བསྐལ་བ་བར་མ་བྱུང་བ་འམ། མིའི་བསྐལ་བ་བར་མ་བྱུང་བ་
འམ། ཆུའི་བསྐལ་པ་བར་མ་བྱུང་བ་འམ། རླུང་གི་བསྐལ་པ་བར་མ་བ་འམ། སྒོམ་པའི་བསྐལ་པ་བར་མ་བྱུང་བ་འམ། ཀུན་དུ་གདང་བའི་བསྐལ་པ་བར་མ་བྱུང་
བ་འམ། གནོད་སྦྱིན་གི་བསྐལ་པ་བར་མ་བྱུང་བ་ན། འཛམ་བུའི་གླིང་དུ་སྐྱེ་བར་མི་འགྱུར་གི། དེ་ལྟར་སྐྱེ་སྟེ། དེ་བདེ་བ་དང་མཐུ་དང་ལྡན་པར་འགྱུར་ཞིང་། བདེ་
བ་དང་མཐུ་མང་བར་འགྱུར་ཏེ། ངོ་མཚར་ཡོངས་སུ་རྫོགས་པ་བཞི་པ་འདི་ཐོབ་པར་འགྱུར་རོ། གཞན་ཡང་ཤ་རིའི་བུ་བྱང་ཆུབ་སེམས་དཔའ་དགེ་བའི་རྩ་བ་དེ་ཉིད་ཀྱིས་མི་
ངལ་བར་མི་སྐྱེ། ངན་འགྲོར་མི་སྐྱེ། སེམས་ལ་འགྱོད་པས་ཀུན་དུ་བཀྲི་བར་མི་ནུས་ཤིང་། ངེས་པར་འབྱུང་བ་མྱུར་དུ་མཐོང་བར་འགྱུར་ཏེ། ངོ་མཚར་ཡོངས་སུ་རྫོགས་པ་
ལྔ་བོ་འདི་ཐོབ་པར་འགྱུར་རོ།། ཤ་རིའི་བུ་བྱང་ཆུབ་སེམས་དཔའ་ངོ་མཚར་ཡོངས་སུ་རྫོགས་པ་ལྔ་པོ་འདི་དག་ཐོབ་པར་འགྱུར་རོ། །གཞན་ཡང་ཤ་རིའི་བུ་བྱང་ཆུབ་སེམས་
དཔའ་དགེ་བའི་རྩ་བ་དེ་ཉིད་ཀྱིས་ཆོས་བཞི་དང་མི་འབྲལ་བར་འགྱུར་ཏེ། བཞི་གང་ཞེ་ན། བྱང་ཆུབ་སེམས་དཔའ་སྡུག་བསྔལ་བའི་སེམས་ཅན་རྣམས་མཐོང་མ་ཐག་ཏུ་སྙིང་
རྗེ་ཆེན་པོ་ཐོབ་པ་དང་། དེ་ལ་དེའི་བུ་དང་བུ་མོ་གུས་པ་དང་བཅས་ཤིང་རྗེས་བྱེད་པར་འགྱུར་བ་དང་། རྒ་བས་བཅོམ་ཡང་བརྙས་པར་མི་འགྱུར་བ་དང་། དེ་ལས་

ཀྱི་མཐའ་གང་བྱེད་པ་དེ་དག་ཀྱང་ཉིས་གྱུར་སུམ་འགྱུར་ཏེ། ཆོས་བཞི་པོ་དེ་དག་དང་ལྡན་ན། རྟག་ཏུ་རྒྱུན་མི་འཆད་པར་མི་འབྲལ་བར་འགྱུར་རོ། །གཞན་
ཡང་ཤ་རིའི་བུ་བྱང་ཆུབ་སེམས་དཔའ་དགེ་བའི་རྩ་བ་དེ་ཉིད་དང་ལྡན་པས། ཆོས་གསུམ་གྱིས་མི་འཕྲོག་ཏེ། གསུམ་གང་ཞེ་ན། ཆགས་པས་མི་འཕྲོག་པ་དང་།
ཞེ་སྡང་དང་གཏི་མུག་གི་མི་འཕྲོགས་པ་སྟེ། ཆོས་གསུམ་པོ་དེ་དག་གིས་མི་འཕྲོགས་སོ། །གཞན་ཡང་ཤ་རིའི་བུ་བྱང་ཆུབ་སེམས་དཔའ་དགེ་བའི་རྩ་བ་དེ་ཉིད་
དང་ལྡན་པས་ནད་མེད་པའི་བྱེད་ཆོས་བཞི་པོ་ཐོབ་པར་འགྱུར་ཏེ། གཞི་གང་ཞི་ན། ནད་རྒྱུན་རིང་པོ་མེད་པ་དང་། ཡན་ལག་སྐམ་པར་མི་འགྱུར་བ་དང་། ལོངས་སྤྱོད་
ཉམས་པར་མི་འགྱུར་བ་དང་། རྒྱལ་པོ་འམ་རྐུན་པོ་འམ། དེ་མ་ཡིན་པའི་སེམས་ཅན་འཚེ་བར་བྱེད་པ་གཞན་གྱི་སྡུག་བསྔལ་བ་དང་། གནོད་པར་བྱ་བར་མི་འགྱུར་
ཏེ། ཤ་རིའི་བུ་བྱང་ཆུབ་སེམས་དཔའ་ནང་མེད་པར་བྱེད་པའི་ཆོས་བཞི་པོ་དེ་དག་ཐབ་པར་འགྱུར་རོ། །གཞན་ཡང་ཤ་རིའི་བུ་བྱང་ཆུབ་སེམས་དཔའ་དགེ་བའི་རྩ་བ་དེ་ཉིད་
དང་ལྡན་པ། བླ་མའི་གནས་བཞི་ཐོབ་པར་འགྱུར་ཏེ། གཞི་གང་ཞེས་ན། འཁོར་ལོས་སྒྱུར་བའི་རྒྱལ་བོ་མཐའ་བཞིར་རྣམ་པ་རྒྱལ་ཞིང་ཆོས་ཅན། ཆོས་
ཀྱི་རྒྱལ་པོ་རིན་པོ་ཆེ་སྣ་བདུན་དང་ལྡན་པར་འགྱུར་ཏེ། དེའི་རིན་པོ་ཆེ་སྣ་བདུན་ནི་འདི་རྣམས་ཡིན་ནོ། འདི་ལྟ་སྟེ། འཁོར་ལོ་རིན་པོ་ཆེ་དང་། གླང་པོ་རིན་

༄༅། །པོ་ཆེ་དང་། རྟ་མཆོག་རིན་པོ་ཆེ་དང་། ནོར་བུ་རིན་པོ་ཆེ་དང༌། བུད་མེད་རིན་པོ་ཆེ་དང་། ཁྱིམ་བདག་རིན་
པོ་ཆེ་དང༌། བློན་པོ་རིན་པོ་ཆེ་སྟེ་བདུན་པོ་དེ་དག་གོ། དེའི་བུ་དཔའ་བརྟུལ་ཤོད་པ་ཡན་ལག་མཆོག་གི་གཟུགས་ཅན་ཕ་རོལ་ཀྱི་སྡེ་རབ་ཏུ་འཇོམ་པ་སྟོང་ཐམས་པར་
འགྱུར་རོ། །གླིང་བཞི་པ་ཡང་དེའི་རྗེས་སུ་འབྲང་བར་འགྱུར། དེ་ལ་གུས་པར་བྱེད་པར་འགྱུར། སྐར་མཁན་དང་། བློན་པོ་ཆེན་པོ་དང་། སྒོ་
བ་དང་། འཁོར་དང་། གྲོང་རྡལ་གྱི་མི་དང༌། ལྗོངས་ཀྱི་མི་དག་དང་། ཁམས་ཀྱི་རྒྱལ་པོ་ཐམས་ཅད་ཀྱིས་ཀྱང་གུས་པར་བྱེད་པར་འགྱུར་ཏེ། བླ་མའི་
གནས་དང་པོ་འདི་ཐོབ་པར་འགྱུར་རོ།། གཞན་ཡང་ཤ་རིའི་བུ་བྱང་ཆུབ་སེམས་དཔའ་འདོད་པའི་ཡོན་ཏན་ལྔ་ལ་ཆགས་པར་མི་འགྱུར་ཏེ། ལྔ་གང་ཞེ་ན།
མིག་གིས་ཤེས་པར་བྱ་བའི་གཟུགས་དང་། རྣབས་ཤེས་པར་བྱ་བའི་སྒྲ་དང་། སྣས་ཤེས་པར་བྱ་བའི་དྲི་དང་། ལྕེས་ཤེས་པར་བྱ་བའི་རོ་དང།། ལུས་ཀྱི་
ཤེས་པར་བྱ་བའི་རེག་རྣམས་སྟེ། ད་ལྟར་འདོད་པའི་ཡོན་ཏན་ལྔ་པོ་ལ་ཆགས་པར་མི་འགྱུར་གྱི། དད་པས་ཁྱིམ་ནས་ཁྱིམ་མེད་པར་རབ་ཏུ་འབྱུང་སྟེ། མྱུར་དུ་མངོན་པར་
ཤེས་པ་ལྔ་ཐོབ་པར་འགྱུར་ཞིང་། དེ་ལ་མི་དང་མི་མ་ཡིན་པ་རྣམས་གུས་པར་བྱེད་པར་འགྱུར་ཏེ། བླ་མའི་གནས་གཉིས་པ་འདི་རྗེས་སུ་ཐབ་པར་འགྱུར་རོ། །གཞན་ཡང་ཤ་

རིའི་བུ་བྱང་ཆུབ་སེམས་དཔའ་གང་དག་དུ་སྐྱེས་པ་ཐམས་ཅད་དུ་བློས་མཆོག་ཏུ་འགྱུར། ཤེས་རབ་ཀྱི་མཆོག་ཏུ་འགྱུར། སྤོབས་པས་མཆོག་ཏུ་འགྱུར། དེ་
རྒྱལ་པོར་གྲགས་པར་འགྱུར་རོ། །འདི་ལྟ་སྟེ་འདས་པའི་དུས་ན། སྨན་ཆེན་པོ་ཞེས་བྱ་བ་ཞིག་བྱུང་བ་དེ་བཞིན་དུ། དེ་རྒྱལ་པོའི་ཕོ་བྲང་གི་སྟན་མཆོག་ཐོབ་སྟེ།
དེ་ལ་རྒྱལ་པོ་དད་གང་། དེ་མ་ཡིན་པ་གཞན་སྐར་མཁན་དང་། བློན་པོ་ཆེན་པོ་དང་། སྒོ་བ་དང་། འཁོར་དང་། གྲོང་རྡལ་གྱི་མི་དང་། ཡུལ་གྱི་མི་རྣམས་གུས་པར་བྱེད་
པར་འགྱུར་ཏེ། བླ་མའི་གནས་གསུམ་པོ་འདི་རྗེསུ་ཐོབ་བར་འགྱུར་རོ། གཞན་ཡང་ཤ་རིའི་བུ་བྱང་ཆུབ་སེམས་དཔའ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་
མངོན་པར་སངས་རྒྱས་པ་འམ། ལྷ་དང་ཀླུ་དང་གནོད་སྦྱིན་དང་། དྲི་ཟ་དང་། ལྷ་མ་ཡིན་དང་། ནམ་མཁའི་ལྡིང་དང་མི་འམ་ཅི་དང་། ལྟོ་ཕྱེ་ཆེན་པོ་དང་མི་དང་མི་མ་ཡིན་དང་
སེམས་ཅན་ཐམས་ཅད་ཀྱི་མཆོག་ཏུ་འགྱུར། མངོན་པར་འཕགས་པར་འགྱུར། ཚུལ་ཁྲིམས་དང་། ཏིང་ངེ་འཛིན་དང་། ཤེས་རབ་དང་། རྣམ་པར་གྲོལ་བའི་ཡེ་ཤེས་
མཐོང་བས་མངོན་པར་འཕགས་པར་འགྱུར་། ཚུལ་ཁྲིམས་རྣམས་པར་འཕེལ་བས་མངོན་པར་འཕགས་པར་འགྱུར། ཏིང་ངེ་འཛིན་དང་། ཤེས་རབ་དང་། རྣམ་པར་
གྲོལ་བའི་ཡེ་ཤེས་མཐོང་བས་རྣམ་པར་འཕེལ་བས། མངོན་པར་འཕགས་པར་འགྱུར་ཏེ། བླ་མའི་གནས་བཞི་པོ་དེ་ཐོབ་པར་འགྱུར་ཏེ། བླ་མའི་གནས་བཞི་པོ་དེ་དག་

།ཐོབ་པར་འགྱུར་རོ། །ཤ་རིའི་བུ་བྱང་ཆུབ་སེམས་དཔའ་འདི་ལྟ་སྟེ། ཆོས་འདོད་པའི་ཕྱིར་མཁན་པོ་དང༌། སློབ་དཔོན་
ལ་ཆུ་བུམ་པ་གང་ཙམ་ཕུལ་བས། དེ་ལྟ་བུའི་ཡོན་ཏན་གྱི་ཆོས་ཚད་མེད་པ་ལེན་པར་འགྱུར་རོ། །ཚུར་ཤོག་ཅེས་བྱས་ན་ཡང་འོང་ཞིང་ཇི་ལྟར་སྨྲས་པ་ལས་འགལ་བར་
མི་བྱེད་པའི་དགེ་བའི་རྩ་བ་དེ་ཉིད་ཀྱིས་ཡོ་བྱད་བཞི་ཐོབ་པར་འགྱུར་ཏེ། བཞི་གང་ཞེ་ན། སྐྱེ་བོ་མ་རབས་ཀྱི་ཡོ་བྱད་མ་ཡིན་གྱི་རྒྱལ་པོའི་ཡོ་བྱེད་ཐོབ་པར་འགྱུར། དྲང་སྲོང་
གི་བྱེད་ཐོབ་བར་འགྱུར་ཏེ། འདོད་པ་སྤོང་བ་ལས་འཛུད་པ་འདི་ལྟ་སྟེ། དད་པས་ཁྱིམ་ནས་ཁྱིམ་མེད་པར་རབ་ཏུ་བྱུང་བ་དེ་ནི་ཆོས་ཀྱི་ཡོ་བྱེད་ཅེས་བྱའོ། །གཞན་
ཡང་ཤ་རིའི་བུ་བྱང་ཆུབ་སེམས་དཔའ་སྐྱེ་བ་གང་དང་གང་དང་གང་དུ་སྐྱེ་བ་ན། སྐྱེ་བ་ཐམས་ཅད་ལ་སྐྱེ་བ་དྲན་པར་འགྱུར་ཏེ། དེ་སྐྱེ་བ་དྲན་པས་སྐྱེ་བ་དེ་དང་། དེ་
དག་ཏུ་བྱང་ཆུབ་ཀྱི་སེམས་བརྗེད་པར་མ་འགྱུར་བ་དེ་ནི་དྲུན་པའི་ཡོ་བྱེད་ཅེས་བྱའོ། །གཞན་ཡང་ཤ་རིའི་བུ་བྱང་ཆུབ་སེམས་དཔའ་བླ་ན་མེད་ཡང་དག་པར་རྫོགས་
པའི་བྱང་ཆུབ་མངོན་པར་སངས་རྒྱས་ན། འཁོར་བཞིས་བསྐོར་ཅིང་མངོན་དུ་འདར་བར་འགྱུར། ལྷ་དེ་ཀླུ་དང་གནོད་སྦྱིན་དང་དྲི་ཟ་དང་ལྷ་མ་ཡིན་དང་། ནམ་མཁའ་
སྡིང་དང་། མི་འམ་ཅི་དང་། ལྟོ་འཕྱེ་ཆེན་པོ་དང༌། མི་དང་མི་མ་ཡིན་པས་ཀུན་ནས་བསྐོར་ཅིང་མདན་དུ་བདར་བར་འགྱུར་ཏེ། ཡོ་བྱེད་བཞི་པོ་དེ་དག་ཐོབ་པར་

འགྱུར་རོ། །གཞན་ཡང་ཤ་རིའི་བུ་བྱང་ཆུབ་སེམས་དཔའ་སློབ་དཔོན་གང་དང་གང་ལས་ཚིག་བཞི་པའི་ཚིགས་སུ་བཅད་པ་རྙེད་ཅིང་འཛིན་པར་འགྱུར་ཏེ། དེ་ཚུར་ཤོག་
ཅེས་བསྒོ་ན་འང་དེ་འོང་། སོང་ཤིག་ཅེས་བསྒོ་ན་ཡང་དེ་འགྲོ་བ་དང་། འདི་ནི་དགེ་བ་དང་། འདི་མི་དགེ་བ་དང་། འདི་ནི་ཁ་ན་མ་ཐོ་བ་དང་བཅས་པ། འདི་ནི་
ཁ་ན་མ་ཐོ་བ་མེད་པ། འདི་ནི་བསྟན་པར་བྱ་བ། འདི་ནི་བསྟེན་པར་བྱ་མ་ཡིན་པ་ཞེས་བྱ་བ་ནས། གོང་མ་བ་བཞིན་དུ་སྦྱར་ཏེ། བྱ་བ་འདི་ནི་གཅོད་པ་ཕན་པ་མེད་པ་
སྡུག་བསྔལ་པར་འགྱུར་བའོ། །འདི་ན་བྱས་ན་ཡུན་རིང་པོའི་དོན་དང་། ཕན་པ་དང་བདེ་བར་འགྱུར་རོ། །ཞེས་ཇི་ལྟར་བསྒོ་བཞིན་དུ་དེ་མི་དགེ་བའི་བྱེད་ཅིང་།
དགེ་བ་ལ་སྟེན་ཏེ་སླར་མི་ཟློག་ཅིང་མི་འཐུན་པར་མི་བྱེད་པ་དེ་དགེ་བའི་རྩ་བ་དེ་དང་ལྡན་པས་མཐོན་པོར་བྱེད་པའི་ཆོས་བཞི་ཐོབ་པར་འགྱུར་ཏེ། བཞི་གང་ཞེ་ན། ཚུལ་
ཁྲིམས་ཐོབ་པར་འགྱུར། ལུས་འཐོན་པོར་བྱེད་བའི་ཆོས་ཐོབ་པར་འགྱུར་དེ། དེའི་ལུས་རིང་ཞིང་ལུས་ས་ཐམས་ཅད་རྒྱས་པར་འགྱུར། ཤེས་རབ་ཆེན་པོར་
ཤེས་རབ་ངེས་པར་རྟོགས་པར་འགྱུར། ལུས་ཞིག་ནས་བདེ་འགྲོ་མཐོ་རིས་ཀྱི་འཇིག་རྟེན་དུ་སྐྱེ་བར་འགྱུར་ཏེ། མཐོན་པོར་བྱེད་བའི་ཆོས་བཞི་པོ་དེ་དག་ཐོབ་པར་འགྱུར་རོ།

༄༅། །གཞན་ཡང་ཤ་རིའི་བུ་བྱང་ཆུབ་སེམས་དཔའ་དགེ་བའི་རྩ་བ་དེ་ཉིད་དང་ལྡན་པས། ལྟར་མི་སྣང་བར་
བྱེད་པའི་ཆོས་བཞི་ཐོབ་བར་འགྱུར་ཏེ། གཞི་གང་ཞེ་ན། འདོམས་ཀྱི་སྦ་བ་སྦུབ་སུ་ནུབ་པ་ཐོབ་ཏེ། འདི་ནི་ལྟར་མི་སྣང་བར་བྱེད་པའི་ཆོས་ཐོབ་པར་འགྱུར་བ་དང་པོའོ། །
གཞན་ཡང་བྱང་ཆུབ་སེམས་དཔའ་དགེ་བའི་རྩ་བ་དེ་ཉིད་དང་ལྡན་པས། བྱང་ཆུབ་སེམས་དཔའ་སྐྱེས་ནས་ཕ་དང་མ་དང་། གཞན་ཉེ་དུ་རྣམས་དང་། ལྷ་དང་།
ཀླུ་དང་། དྲི་ཟ་དང་། གནོད་སྦྱིན་དང་། སྲིན་པོ་དང་། ནམཁའི་ལྡིང་དང་། མི་འམ་ཅི་དང་། ལྟོ་ཕྱེ་ཆེན་པོ་དང་། མི་དང་མི་མ་ཡིན་པ་རྣམས་དང་། དང་བའི་སེམས་
ཀྱིས་ཀྱང་རུང་། མ་དང་བའི་སེམས་ཀྱིས་ཀྱང་རུང་ཏེ། སེམས་ཅན་གང་གིང་ཀྱང་བྱང་ཆུབ་སེམས་དཔའི་སྤྱི་གཙུག་མཐོང་བར་མི་ནུས་ཏེ། འདི་ནི་ལྟར་མི་སྣང་བར་བྱེད་
པའི་ཆོས་ཐོབ་པར་འགྱུར་བ་གཉིས་པའོ།། གཞན་ཡང་ཤ་རིའི་བུ་བྱང་ཆུབ་སེམས་དཔའི་དགེ་བའི་རྩ་བ་དེ་ཉིད་དང་ལྟན་པས། སྐྱེས་པ་ནས་རྒྱས་
པར་བྱས་ཏེ། ཕ་མ་ནས་མི་དང་མི་མ་ཡིན་པའི་བར་གྱི་སེམས་ཀྱང་རུང་། མ་དང་བའི་སེམས་ཀྱིས་ཀྱང་རུང་། དང་པའི་སེམས་ཀྱིས་ཀྱང་རུང་སྟེ།
གང་གི་ཀྱང་རུང་སྟེ། གང་གིས་ཀྱང་བྱང་ཆུབ་སེམས་དཔའི་ཁའི་བྱི་དོར་བྱའོ་སྙམ་པ་དང་། རྐང་པ་གཉིས་ལ་ཁའི་སྒྲོ་འབྱུང་ངོ་། །དེ་ཅིའི་ཕྱིར་ཞེ་ན། ཤ་རིའི་

སྐྱེས་བུ་དམ་པ་དེ་དག་འདི་ལྟ་བུའི་ངོ་མཚར་དང་རྨད་ཀྱི་ཆོས་དང་ལྡན་ཞིང་། སྐྱེས་བུ་དམ་པའི་ངག་མཆོག་དང་ལྡན་པར་འགྱུར་ཏེ། འདི་ལྟར་མི་སྣང་བའི་བྱེད་པའི་ཆོས་
གསུམ་པའོ། །གཞན་ཡང་ཤ་རིའི་བུ་བྱང་ཆུབ་སེམས་དཔའ་དཔའ་དགེ་བའི་རྩ་བ་དེ་ཉིད་དང་ལྡན་པས་བྱང་ཆུབ་སེམས་དཔའ་བསྐྱེད་མ་ཐག་ཏེ་གཞན་ཀྱིས་མ་བཟུང་
བར་ས་ལ་འདུག་ནས་ཕྱོགས་བཞིར་རྣམ་པར་ལྟས་སྟེ། དེ་ཡེ་ཤེས་འབར་བ་རྙེད་དོ། །དེ་ཅིའི་ཕྱིར་ཞེ་ན། འདི་ལྟར་བྱང་ཆུབ་སེམས་དཔའ་དེས་སྔོན་གཡོ་མེད་
པར་ཐོབ་པ་བཙལ་བས། གཡོ་མེད་པའི་མིག་ཐོབ་སྟེ། བྱང་ཆུབ་སེམས་དཔའ་གཡོ་མེད་པའི་མིག་དང་ལྡན་པས། སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཀྱི་
སེམས་ཅན་ཇི་སྙེད་པ་དེ་དག་ཐམས་ཅད་ལྷའི་མིག་རྣམ་པར་དག་པར་མའི་ལས་འདས་པས་མཐོང་ངོ་། །དེ་ལྟར་བྱང་ཆུབ་སེམས་དཔའ་མྱུར་བ་འི་ཆ་དང་ལྡན་པའི་ཡེ་ཤེས་
ཆེན་པོ་ཐོབ་སྟེ། བྱང་ཆུབ་སེམས་དཔའ་ཡེ་ཤེས་ཆེན་པོ་དེ་དང་ལྡན་པས། སེམས་ཅན་ཐམས་ཅད་ཀྱི་དུས་གསུམ་གྱི་སེམས་ཀྱི་ཚུལ་རབ་ཏུ་ཤེས་སོ། །དེ་ཅིའི་
ཕྱིར་ཞེ་ན། འདི་ལྟར་བྱང་ཆུབ་སེམས་དཔའ་དེས་སྔོན་དོན་དུ་ཉེ་བ་བྱས་ཡིད་ལ་བྱས། སེམས་ཅན་ཐམས་ཅད་གྱིས་བསམས་ཤིང་རི་མོར་བྱས་ནས། ཆོས་ལ་
སྨན་དུ་འདུ་ཤེས་པ་དང་། རིན་པོ་ཆེན་འདུ་ཤེས་པ་དང་། དཀོན་པར་འདུ་ཤེས་པ་དང་། ཇི་ལྟ་བ་བཞིན་དུ་འདུ་ཤེས་བསྐྱེད་དེ་ཐོབ་པ་ཡོངས་སུ་བཟུང་ངོ་། །དེ་བས་ན་

༄༅། །བྱང་ཆུབ་སེམས་དཔའ་མྱུར་དུ་རབ་ཏུ་རྣམ་པར་འབྱེད་པའི་ཡེ་ཤེས་རྙེད་དོ། །རབ་ཏུ་རྣམ་པར་འབྱེད་པའི་ཡེ་
ཤེས་དེ་དང་ལྡན་པའི་བྱང་ཆུབ་སེམས་དཔའ་སེམས་ཅན་ཐམས་ཅད་ཀྱི་ཚུལ་ཁྲིམ་ལ་ཡོངས་སུ་འཇལ་ནས། ཐོས་པ་དང་ཏིང་ངེ་འཛིན་དང་ཤེས་རབ་དང་། རྣམ་པར་གྲོལ་
པ་དང་། རྣམ་པར་གྲོལ་བ་ཡེ་ཤེས་མཐོང་བའི་བར་ལ་ཡོངས་སུ་འཇལ་ལོ། །ཚུལ་ཁྲིམས་ཀྱི་རྒྱུ་མཐུན་པ་ལ་ཡོངས་སུ་འཇལ་བ་ནས། ཐོས་པ་དང་ཏིང་ངེ་འཛིན་དང་
ཤེས་རབ་དང་། རྣམ་པར་གྲོལ་བ་དང་། རྣམ་པར་གྲོལ་བ་ཡེ་ཤེས་མཐོང་བའི་རྒྱུ་མཐུན་པའི་ཕར་ལ་ཡོངས་སུ་འཇལ་ལོ། །སེམས་ཅན་ཐམས་ཅད་ཀྱི་ཚུལ་ཁྲིམས་
ཀྱི་རྒྱ་མཐུན་པ་ལས་ཤིན་དུ་ལྷག་པར་ཡོངས་སུ་འཇལ་བ་ནས། ཐོས་པ་དང་། ཏིང་ངེ་འཛིན་དང་། ཤེས་རབ་དང་། རྣམ་པར་གྲོལ་བ་དང་། རྣམ་གྲོལ་བའི་ཡེ་ཤེས་
མཐོང་བ་རྒྱུ་མཐུན་པ་ལས་ཤིན་དུ་ལྷག་པའི་རབ་ལ་ཡོངསུ་འཇལ་ལོ། །སེམས་ཅན་ཐམས་ཅད་ཀྱི་སྤྱོད་ལམ་དང་། སྤྱོད་ལ་དང་། ནན་ཏན་དང་རྟུལ་བ་ལ་ཡོངས་སུ་
འཕེལ་ལོ།། སེམས་ཅན་ཐམས་ཅད་ཕན་ཚུལ་བཅལ་ན་གང་སེམས་ཅན་ཐམས་ཅད་ཀྱི་ཚུལ་ཁྲིམས་དང་། ཐོས་པ་ནས་རྣམ་པར་གྲོལ་བ་ཡེ་ཤེས་མཐོང་བའི་
བར་དང་། སེམས་ཅན་ཐམས་ཅད་ཀྱི་སྤྱིའི་ཚུལ་ཁྲིམས་ནས། སྤྱིའི་ཐོབ་པ་དང་། ཏིང་ངེ་འཛིན་དང་། ཤེས་རབ་དང་། རྣམ་པར་གྲོལ་བའི་ཡེ་ཤེས་མཐོང་བ་དང་།

གང་སེམས་ཅན་ཐམང་ཀྱི་ཚུལ་ཁྲིམས་ཀྱི་རྒྱུ་མཐུན་པ་ནས་ཐོས་པ་དང་། ཏིང་ངེ་འཛིན་དང་། ཤེས་རབ་དང་། རྣམ་པར་གྲོལ་བ་དང་། རྣམ་པར་གྲོལ་བའི་ཡེ་ཤེས་
མཐོང་བར་གྱི་རྒྱུ་འདྲ་བ་དང་། གང་སེམས་ཅན་ཀྱི་ཚུལ་ཁྲིམ་ཀྱི་རྒྱུ་མཐུན་པ་ལ་ཤིན་དུ་དང་། ཐོས་པ་དང་། ཏིང་ངེ་འཛིན་དང་། ཤེས་རབ་དང་། རྣམ་
པར་གྲོལ་བ་དང་། རྣམ་པར་གྲོལ་བའི་ཡེ་ཤེས་མཐོང་བའི་བར་གྱི་རྒྱུ་འདྲ་བ་དང་། གང་སེམས་ཅན་ཐམས་ཅད་ཀྱི་ཚུལ་ཁྲིམས་ཀྱི་རྒྱུ་འཐུན་པ་ལས་ཤིན་དུ་དང་།
སྤྱོད་པ་དང་། རྟུལ་བ་དེ་ཐམས་ཅད་དང་། བདག་གི་བསོད་ནམས་དང་། བསྒྲུན་ཅིང་ཡོངསུ་བཙམ་ན་བདག་དང་མཚུངས་ཤིང་མཉམ་པ་ཡང་དག་པར་རྫེསུ་
མཐོང་ངོ་། །དེ་ཡང་སེམས་ཅན་ཐམས་ཅད་ཀྱི་རྩ་བ་ལ་ལྷགས་པར་གནས་པ་ཡོངསུ་ཚོལ་ཏེ། དེས་ཐམས་ཅད་ཡོངསུ་བཙལ་ན། བདག་དང་མཚུངས་ཤིང་མཉམ་པ་
དང་དག་པར་རྗེས་སུ་མཐོང་ངོ་། །དེ་ལྟར་ཤ་རིའི་བུ་བྱང་ཆུབ་སེམས་དཔའ་མྱུར་དུ་དེ་སྐད་ཅིག་ཉིད་ལ་ལས་ཀྱི་རྣམ་པར་སྨིན་གྲུབ་པའི་ཡེ་ཤེས་སྐྱེས་ཏེ། །དེས་སོ་རྒོལ་
གཏོགས་པ་སྲིད་ཀྱི་སེམས་ཅན་ཐམས་ཅད་ཀྱི་རྣམ་པར་སྟོང་རབ་ཏུ་ཤེས་ཏེ། དེ་ཐམས་ཅད་ཡོངསུ་བཙལ་ན། བདག་དང་མཚུངས་ཤིང་མཉམ་པ་ཡང་དག་པར་རྗེསུ་
མི་མཐོང་སོ། །བདག་བླ་མའི་གནས་ལ་གནས་པར་ཤེས་ཤིང་མ་བཟྲུང་བར་སེང་གེ་དང་གླང་པོ་ཆེའི་འགྲོས་ལྟ་བུས་ས་ལ་གོམ་པ་བདུན་བོར་ཏེ། དེ་བྱང་ཆུབ་ཀྱི་སྙིང་པོ་གང་

༄༅། །ན་བ་དེར་ལས་ཀྱི་རྣམ་པར་སྨིན་པ་བདུན་དུ་བྱས་ནས་གནས་ཏེ། བདག་ནི་འཇིག་རྟེན་གྱི་གཙོ་བོ། །བདག་ནི་འཇིག་རྟེན་གྱི་མཆོག་ཏེ། སྐྱེ་བ་
དང་རྒ་བ་དང་ན་བ་དང་། །འཆི་བ་མཐར་བར་བྱའོ། སེམས་ཅན་སྐྱེ་བ་དང་། རྒ་བ་དང་ན་བ་དང་འཆི་བས་གཟིར་བ་རྣམས་ཐར་པར་བྱའོ། ཆོས་བཟང་པོ་བསྟན་
པར་བྱ་འོ་སྨྲས་ཏེ། ཤ་རིའི་བུ་བྱང་ཆུབ་སེམས་དཔའ་ཚིགས་དེ་སྨྲས་མ་ཐག་ཏུ་སྟོང་གསུམ་གྱི་སྟོང་ཆེན་པའི་འཇིག་རྟེན་གྱི་ཁམས་འདི་དབྱངས་
ཀྱི་གོ་བར་བྱས་པར་འགྱུར། ས་གཡོ་བ་འཇིགས་ཤིང་སྤུ་ཟིང་ཞེས་བྱེད་ལ་ཡང་འཇིག་རྟེན་ཏུ་འབྱུང་བར་འགྱུར་རོ། ལྷའི་ལྔ་ཡང་རྒྱུན་མི་འཆད། 
པར་རྡུང་ངོ་། །ས་ཕྱོགས་གང་ན་བྱང་ཆུབ་སེམས་དཔའ་གནས་པར་འགྱུར་བའི་ས་ཕྱོགས་དང་འཁོར་ལོ་ཙམ་ཞིག་མི་གཡོའི་ཆུའི་ཕུང་པོ་གང་ལག་གནས་
པའི་ཆུའི་ཕུང་པོ་དང་། རླུང་གིས་སྐྱོད་པར་མི་འགྱུར་རོ། །དེས་ཐམས་ཅད་དུ་ལྟས་ནས། བདག་སྣང་བར་གྱུར་ཅིག་གནས་པར་མཐོང་ངོ། །དེ་
བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་ན། དེ་ལ་སེམས་ཅན་ཐམས་ཅད་ཀྱི་ལྟ་བར་མི་ནུས་སོ། །འདི་ནི་ལྟར་མི་སྣང་
བར་བྱད་པའི་ཆོས་ཐོབ་པར་བྱེད་པ་བའི་སྟེ། ཤ་རིའི་བུ་ལྟར་མི་སྣང་བར་བྱེད་པའི་ཆོས་བཞི་པོ་དེ་དག་ཐོབ་བར་འགྱུར་རོ། །དེའི་ཅིའི་ཕྱིར་ཞེ་ན། ཇི་ལྟར་སློབ་

དཔོན་གྱི་ཆུར་ཤོག་ཅེས་བྱས་ན་འང་འོང་། སོང་ཤིག་ཅེས་བྱས་ན་འང་འགྲོ་བའི་ཕྱིར་རོ། །དེ་དགེ་བའི་རྩ་བ་དེ་ཉིད་དང་ལྡན་པས་ཡང་པ་བཞི་འཐོ་པར་
འགྱུར་ཏེ། བཞི་གང་ཞེ་ན། འདི་ལྟ་སྟེ། སངས་རྒྱས་བཅོམ་ལྡན་འདས་རྣམས་ཀྱི་བསྟན་པ་མཚན་ཉིད་ཚད་མེད་ཅིང་། སངས་རྒྱས་བཅོམ་
ལྡན་འདས་ཀྱི་ཆོས་བསྟན་པ་འབྲས་བུ་ཡོད་པ་ཡང་བ་དང་པོ་འདི་ཐོབ་པོ། །དགེ་བའི་རྩ་བ་དེ་ཉིད་དང་ལྡན་པས་དེ་བཞིན་གཤེགས་པ་དགེ་སློང་ཚུར་ཤོག། ཅེས་
གསུང་པར་འགྱུར་ཏེ། དགེ་སློང་ཚུར་ཤོག་ཅེས་བྱས་ན། སྒྲ་གྲགས་པར་འགྱུར། ངུར་སྨྲིག་གྱོན་ཞིང་ལྷུང་བཟེད་ཐོགས་པར་འགྱུར་ཏེ། ཡང་
བ་གཉིས་པ་འདི་འཐོབ་བོ། །དགེ་བའི་རྩ་བ་དེ་ཉིད་དང་ལྡན་པས། དེ་བཞིན་གཤེགས་པ་སེམས་ཅན་ཐམས་ཅད་ཀྱི་དུས་གསུམ་ཀྱི་སེམས་དབང་དུ་མཁྱེན་ཏེ།
ཡང་བ་གསུམ་པ་འདི་ཐོབ་པོ། །དགེ་བའི་རྩ་བ་དེ་ཉིད་དང་ལྡན་པས། དེ་བཞིན་གཤེགས་པ་སེམས་ཅན་ཐམས་ཅད་ཀྱི་སྨན་ཇི་ལྟ་བ་བཞིན་དུ་མཁྱེན་ཏེ། །
ཡང་བ་བཞི་པོ་འདི་ཐོབ་པོ། །དེ་དག་ནི་ཡང་བ་བཞི་སྟེ། དེ་ཅིའི་ཕྱིར་ཞེ་ན། དེ་ལྟར་ལེགས་པར་ཞུགས་པ། སློབ་དཔོན་དང་མཁན་པོ་ཐ་ན་ཆུ་བུམ་པ་གང་
ཙམ་ཡང་འབུལ་ལོ། །གཞན་ཡང་ཤ་རིའི་བྱ་བྱང་ཆུབ་སེམས་དཔའ་དགེ་བའི་རྩ་བ་དེ་ཉིད་དང་ལྡན་པས། གཞན་གྱི་མི་ཚུགས་པའི་ཆོས་བཞི་ཐོབ་པར་

༄༅། །འགྱུར་ཏེ། །བཞི་གང་ཞེ་ན། །ཤ་རིའི་བུ་དེ་བཞིན་གཤེགས་པའི་སྐུ་ལ་མེ་དང་། མཚོན་དང་། དུག་གིས་
ཚུགས་པ་ནི་གནས་པ་མ་ཡིན་ཞིང་བསྐབ་མེད་པ་དང་། །ཕ་རོལ་གྱིས་གནོད་པ་བྱས་པས། འཆི་བའི་དུས་བྱེད་པར་འགྱུར་བ་དེ་ལྟ་བུའི་གནས་མེད་དོ། །ཕ་རོལ་གྱིས་
མི་ཚུགས་པ་བཞི་པོ་འདག་ཐོབ་པར་འགྱུར་རོ། །དེ་ཡང་ཕ་རོལ་གྱི་མི་ཚུགས་པའི་ཆོས་བཞི་ཐོབ་པར་འགྱུར་ཏེ། །གཞི་གང་ཞེ་ན། །ཤ་རིའི་བུ་སེམས་ཅན་
ཐམས་ཅད་ཀྱི་དེ་བཞིན་གཤེགས་པས་མ་གསན་པའི་ཆོས། །ཐ་ན་ཆོས་ཀྱི་ཚིག་ཅིག་ཙམ་ཡང་ཐོས་པར་བྱེད་ནུས་པ་གནས་མ་ཡིན་ཞིང་སྐབ་མེད་དེ། །དེ་ལྟ་བུ་གནས་
མེད་དོ།། སེམས་ཅན་བ་ཐམས་ཅད་ཀྱི་ཐ་ན་སེམས་སྐྱེད་ཅིག་ཙམ་ན་ཡང་མཉམ་པར་མ་བཞག་པའི་སེམས་རྙེད་པར་འགྱུར་བའི་བར་དུ་དེ་ལྟ་བུའི་གནས་མེད་དོ། །ཡང་ཤ་རིའི་
བུ་དེ་བཞིན་གཤེགས་པ་ནི་རྟག་ཏུ་མཉམ་པར་བཞག་པ་སྟེ། དེ་བཞིན་གཤེགས་པ་ནི་བྱམས་པ་གནས། སྙིང་རྗེ་ལ་གནས། བཏང་སྟོ་མ་བས་ལ་གནས་སོ། །ཤ་
རིའི་བུ་སེམས་ཅན་ཐམས་ཅད་ཀྱིས་དེ་བཞིན་གཤེགས་པའི་ལུས་སམ། གཟུགས་ལ་མཚན་མར་འཛིན་ནུས་པ་ནི་གནས་མ་ཡིན་ཞིང་སྐབས་མེད་དོ། དེ་ལྟ་བུའི་
གནས་མེད་དོ། །གཞན་གྱི་མི་ཚུགས་པར་བྱེད་པའི་ཆོས་བཞི་པོ་དེ་དག་ཐོབ་པར་འགྱུར་རོ། །ཤ་རིའི་བུ་འདི་ལྔ་ནི་དེ་བཞི་གཤེགས་པའི་ཚད་མེད་པར་བྱེད་པའི་ཆོས་སོ།།

ལྔ་གང་ཞེ་ན། ཤ་རིའི་བུ་དེ་བཞིན་གཤེགས་པའི་ཚུལ་ཁྲིམས་ཚད་མེད་པ་དང་། ཤ་རིའི་བུ་དེ་བཞིན་གཤེགས་པའི་ཐོས་པ་ཚད་མེད་པ་དང་། །
དེ་བཞིན་གཤེགས་པའི་ཏིང་ངེ་འཛིན་དང་། །ཤེ་རབ་ཀྱི་རྣམ་པར་གྲོལ་བ་དང་། རྣམ་པར་གྲོལ་བའི་ཡེ་ཤེས་མཐོང་བ་ཚད་མེད་པ་སྟེ། ཤ་རིའི་བུ་
ལྔ་པོ་དེ་དག་ནི་དེ་བཞིན་གཤེགས་པའི་ཚད་མེད་པར་བྱེད་པའི་ཆོས་སོ། །ཚུར་ཤོག་ཅེས་བྱ་ན་འང་འོང་བའི་དགེ་བའི་རྩ་བ་དེ་ཉིད་དང་ལྡན་པས། ཐོགས་པ་མེད་
མེད་པའི་ཡེ་ཤེས་བཞི་ཐོབ་པར་འགྱུར་ཏེ། བཞི་གང་ཞེ་ན། སངས་རྒྱས་བཅོམ་ལྡན་འདས་རྣམས་འདས་པའི་དུས་མ་ཆགས་མ་ཐོགས་པའི་ཡེ་ཤེས་མཐོང་
བ་འཇུག་པ་དང་། སངས་རྒྱས་བཅོམ་ལྡན་འདས་རྣམས་མ་འོངས་པའི་དུས་ལ་མ་ཆགས་མ་ཐོགས་པའི་ཡེ་ཤེས་མཐོང་བ་འཇུག་པ་དང་། སངས་རྒྱས་
བཅོམ་ལྡན་འདས་རྣམས་ད་ལྟར་བྱུང་བ་ལ་མ་ཆགས་མ་ཆོགས་པའི་ཡེ་ཤེས་མཐོང་བ་འཇུག་པ་དང་། དེ་བཞིན་གཤེགས་པའི་སེམས་མཉམ་པར་སྒྲུབ་པ་སྟེ།
སེམས་མཉམ་པར་སྒྲུབ་པ་ཏེ། དེ་བཞིན་གཤེགས་པ་དུས་གསུམ་མཉམ་པ་ཉིད་ཀྱི་ཡེ་ཤེས་དང༌། ཡང་དག་པའི་ཡེ་ཤེས་དང་ལྡན་ནོ།། ཡང་དག་པའི་ཡེ་ཤེས་དེས་
གཞན་ལ་རག་མ་ལས་། གཞན་གྱི་ཁར་མ་ལས་པར་ཆོས་ཐམས་ཅད་ཤེས་སྟེ། དེ་བཞིན་གཤེགས་པའི་ཡེ་ཤེས་བསམ་གྱིས་མི་ཁྱབ་པོ།། བསམ་

༄༅། །གྱི་མི་ཁྱབ་པའི་ཡེ་ཤེས་དེ་དང་ལྡན་པས་རླུང་དང་ཆར་རབ་ཏུ་མཁྱེན་ཏེ་རྗེས་སུ་མཐུན་པ་ཞེས་བྱ་བའི་རླུང་ལྔ་སྟེ། །སེམས་
ཅན་ཇི་སྙེད་པ་ཅུང་ཟད་སོ་སོར་རྗེས་སུ་མྱོང་བར་གྱུར་ཏེ། རླུང་དེའི་ཕང་དུ་རྒྱང་གྲགས་གསུམ་པའོ། །དེའི་སྟེང་གི་བར་སྣ་ལ་རླུང་{པྲིན་}ཅེས་བྱ་བའི་རླུང་ལྔ་སྟེ།
དེའི་འཕང་དུ་རྒྱང་གྲགས་ལྔའོ། །དེའི་སྟེང་གི་བར་སྣང་ལ་འཇོམ་པ་ཞེས་བྱ་བའི་རླུང་ལྡང་སྟེ། །རླུང་དེའི་དཀྱིལ་འཁོར་གྱི་འཕང་དཔག་ཚད་བཅུའོ་། །
དེའི་སྟེང་གི་བར་སྣང་ལ་སྐྱེ་བྲལ་ཞེས་བྱའི་བའི་རླུང་ལྡང་ཏེ། རླུང་དེའི་དཀྱིལ་འཁོར་དེའི་འཕང་ནི་དཔག་ཚད་སུམ་བཅུའོ། །དེའི་སྟེང་གི་བར་སྣང་ལ་དེ་བཞིན་གཤེགས་
པ་ཞེས་བྱ་བའི་རླུང་ལྡང་ཏེ། རླུང་གི་དཀྱིལ་འཁོར་དེའི་འཕང་དུ་དཔག་ཚད་བཞི་བཅུའོ། །ཤ་རིའི་བུ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་
རྒྱས་ནི་ཤེས་རབ་ལ་སྟོན་པ་ཏེ། །རླུང་གི་དཀྱིལ་འཁོར་བྱེ་བ་སྟོང་ཕྲག་དྲུག་བཅུ་རྩ་བརྒྱད་རབ་ཏུ་མཁྱེན་ཏོ། །དེ་ལ་ཐ་མའི་རླུང་གི་དཀྱིལ་འཁོར་ཀུན་ཏུ་ཁྱབ་ཅེས་སྟེ། །གང་ལས་
ཆེན་པོ་གནས་པའི་ཆུའི་ཕུང་པོ་འཕང་དུ་དཔག་ཚད་སྟོང་ཕྲག་དྲུག་བཅུ་རྩ་བརྒྱད་ཡོད་དོ། ས་ཆེན་པོའི་འཕང་དུ་དཔག་ཚད་སྟོང་ཕྲག་དྲུག་བཅུ་རྩ་བརྒྱད་དོ། །དེ་ལྟར་་
ཤ་རིའི་བུ་གྲངས་དང་། བགྲང་བ་བསྟན་པས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཏེ། དེ་ན་ཕུང་པོ་ཆེན་པོ་ཞེས་བྱ་བའི་དེ་བཞིན་གྱི་ཤེགས་པ་དགྲ་བཅོམ་པ་ཡང་

དག་པར་རྫོགས་པའི་སངས་རྒྱས་ད་ལྟར་བཞུགས་སྟེ། འཚོ་ཞིང་བཞེས་སོ། །དེའི་ཚེ་ཚད་ནི་ལོ་བྱེ་བ་ཕྲག་གསུམ་བཅུའོ། །དེའི་འཁོར་ཉན་ཐོས་ནི་བྱེ་བ་ཁྲག་ཁྲིག་ཕྲག་
སུམ་བཅུ་སྟེ། ཐམས་ཅད་ཀྱང་དགྲ་བཅོམ་པ་ཟག་པ་ཟད་པ། །ཉོན་མོངས་པ་མེད་པ་དབང་དང་ལྡན་པར་འགྱུར་བ། སེམས་ཀྱི་དབང་ཐམས་ཅད་ཀྱི་དམ་་
པའི་ཕ་རོལ་དུ་སོང་བའི་བར་དུ་སྟེ། ཉན་ཐོས་ཆེན་པོ་རྣམས་ཀྱི་ཉན་ཐོས་ཆེན་པོ་ཡོད་དོ། །དེའི་བྱང་ཆུབ་སེམས་དཔའ་སེམས་དཔའ་ཆེན་པོ་བྱེ་བ་ཕྲག་བརྒྱ་
བྱང་ཆུབ་སེམས་དཔའི་སྡེ་སྣོད་ཐོབ་པའི་དོན་ལ་ཤིན་དུ་རྣམ་པར་ངེས་པ། ཐོས་པ་བརྒྱ་མཚོ་ཆོས་སྨྲ་བ། སྟོང་པ་ཉིད་ལ་གནས་པ། མཚན་མ་མེད་པ་གནས་
པ། སྨོན་པ་མེད་པ་ལ་གནས་པ། ཆེན་པོ་ཤ་སྟག་འདུས་པ་ཡོད་དོ། །དེ་ཡོངས་སུ་མྱ་ངན་ལས་འདས་ནས་དམ་པའི་ཆོས་ལོ་སྟོང་དུ་གནས་པར་འགྱུར་རོ། །
ང་ཡོངས་སུ་མྱ་ངན་ལས་འདས་ནས་། ལོ་སྟོང་ན་དེ་ཡོངསུ་མྱ་ངན་ལས་འདས་པར་མི་འགྱུར་ཏེ་། དེའི་རིང་སེལ་ཡང་རྒྱས་པར་འགྱུར་རོ།། འདི་ལྟ་སྟ་དཔེར་་ན་། ང་ད་ལྟར་
ཡོངས་སུ་མྱ་ངན་ལས་འདས་པའི་རིང་སེལ་རབ་ཏུ་རྒྱས་པར་འགྱུར་བ་བཞིན་ནོ། ཤ་རིའི་བུ་དེ་བཞིན་གཤེགས་པ་ནི་ཡེ་ཤེས་ཐོགས་པ་མེད་པ་སྟེ། དེ་བས་ཀྱང་ལྷགས་པར་དེ་བཞིན་
གཤེགས་པའི་ཡེ་ཤེས་དཔག་ཏུ་མེད་དོ། །རླུང་གི་དཀྱིལ་འཁོར་ཡོངས་སུ་ཁྱབ་པ།། སངས་རྒྱས་ཀྱི་ཞིང་ཡོངས་སུ་ཁྱབ་པོ།། ཤ་རིའི་བུ་སྟེང་གི་ཕྱོགས་ཀྱི་འཇིག་རྟེན་

༄༅། །གྱི་ཁམས་ན། ད་ལྟར་དེ་བཞིན་གཤེགས་པ་མེད་པ་ཡང་ཡོད་ལ། དེ་ནི་རངང་སངས་རྒྱས་བརྒྱ་ཕྲག་སྟོང་ཡོད་དོ། །
དེ་དག་ལ་སེམས་ཅན་རྣམས་དགེ་བའི་རྩ་བ་སྐྱད་དོ། ཤ་རིའི་བུ་དེ་བཞིན་གཤེགས་པ་ནི་ཡེ་ཤེས་ལ་སྟོན་པ་དེ་། དེའི་ཡང་སྟེང་གི་དེ་བཞིན་གཤེགས་་
པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་གང་གའི་ཀླུང་གི་བྱེ་བ་དང་མཉམ་པ་ད་ལྟར་བྱུང་བ་རྣམས་རབ་ཏུ་མཁྱེན་ཏོ། །དེ་བཞིན་དུ་ཕྱོགས་{ཕ་}བཅུ་ཀུན་ཚད་
མེད་གྲངས་མེད་གཞལ་དུ་མེད། དཔག་ཏུ་མེད་པའི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ད་ལྟར་བྱུང་བ་དེ་དག་རབ་ཏུ་མཁྱེན། །
སངས་རྒྱས་ཀྱི་ཞིང་ཚིག་པ་དེ་སྙེད་ཀྱང་རབ་ཏུ་མཁྱེན་ཏོ། །དེ་སྐད་ཅེས་བཀའ་སྩལ་ནས། བཅོམ་ལྡན་འདས་ལ་ཚེ་དང་ལྡན་པ་ཤ་རིའི་བུས་འདི་སྐད་ཅེས་གསོལ་ཏོ། 
བཅོམ་ལྡན་འདས་ཀྱིས་བཀའ་སྩལ་པ། ཤ་རིའི་བུ་ང་དབང་ལ་རབ་ཏུ་གནས་ཏེ། ཆོས་ལ་གུས་པའི་འདུས་ཤེས་དང་། རི་མོར་བྱས་ཏེ་སྨན་འདུ་ཤེས་པ་དང་། རིན་པོ་ཆེར།
འདུས་ཤེས་པ་དང་། དགོན་པར་འདུ་ཤེས་པ་དང་། དགེ་བའི་རྩ་བར་འདུ་ཤེས་པ་དང་། ཇི་ལྟར་བཞིན་དུ་འདུ་ཤེས་སྐྱེད་ནས། གུས་པའི་འདུ་ཤེས་དང་། །ཆོས་
སུ་འདུ་ཤེས་་ལ་གནས་ཏེ། ཤ་རིའི་བུ་དེ་ལྟར་དེ་བཞིན་གཤེགས་པའི་ཡེ་ཤེས་འབར་བར། ཤ་རིའི་བུ་དེ་བཞིན་གཤེགས་པས་ཤིན་དུ་མང་བོ་དང་། དེ་བས་

ཀྱང་ལྷག་པར་སངས་རྒྱས་བཅོམ་ལྡན་འདས་རྣམས་ཀྱི་ཡེ་ཤེས་རྒྱུན་མི་མཆད། དཔག་ཏུ་མེད་གྲངས་མེད་གཞལ་དུ་མེད། བརྗོད་དུ་མེད་པ་འང་རབ་ཏུ་མཁྱེན་
ཏོ། ཚུར་ཤོགས་ཅེས་བྱས་ན་འང་འོང་བའི་དབང་པོ་དེས། སེ་གོལ་གཏོགས་པ་སྲིད་ཀྱིས་དེ་བཞིན་གཤེགས་པ་སངས་རྒྱས་ཀྱིས་ཞིང་གང་གའི་ཀླུང་གི་བྱེ་མ་དང་མཉམ་
པར་འཆག་ཅིང་སླར་ཡང་འོང་འོ། །ཤ་རིའི་བུ་ངས་མོས་པས་ཐོས་པ་བཟང་བས་དེ་ཉིད་ཀྱི་མྱུར་དུ་རྣམ་པར་གྲོལ་བ་ཐོབ་སྟེ། རྣམ་པར་གྲོལ་དེས་ཤིན་དུ་རྣམ་པར་གློལ་ལོ། །ཅི་
ལས་རྣམ་པར་གློལ་བ་ཞེ་ན། སྡུག་བསྔལ་ཐམས་ཅད་ལས་ཤིན་དུ་རྣམ་པར་གྲོལ་ལོ། །ཤ་རིའི་བུ་གང་ལ་ལས་གུས་པའི་གནས་བཞི་ཐོབ་པ་ཙམ་གྱིས་དད་པས་ཐོབ་ནས། །ཇི་ལྟར་
སངས་རྒྱས་ཀྱི་ཆོས་དང་འབྲལ་བར་མི་འགྱུར་བ་དེ་ལྟར་གནས་པ་དེ་བཞིན་དུ་གནས། དེ་ལྟར་བུའི་ཚུལ་དུ་གནས་བར་བྱའོ་སྙམ་དུ་སེམས་བསྐྱེད་ན་ཡང་། །འདི་ལྟ་བུའི་
མདོ་སྡེའི་ཆོས་ཀྱི་རྣམ་གྲངས་ཀྱི་ཚིག་དང་། ཡི་གེ་མི་འཛིན་ཀྱང་དགེ་བའི་རྩ་བ་དེ་ཉིད་ཀྱིས་ཤེས་རབ་བྱེད་པའི་ཆོས་བཞི་ཐོབ་པར་འགྱུར་ཏེ། བཞི་གང་ཞེ་ན།
ཤེས་རབ་ཅན་ཤེས་རབ་ཆེན་པོ་དང་ལྡན་པར་འགྱུར་བ་དང་། ཤེས་རབ་ཅན་སངས་རྒྱས་མཐོང་ཞིང་ཕྲད་ནས་མཉེས་པར་བྱེ་པ་དང་། ཤེས་རབ་ཅན་དང་དད་པའི་
ཁྱིམ་མེད་པར་རབ་ཏུ་འགྱུར་བ་དང་། ཤེས་རབ་ཅན་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་འཚང་བརྒྱ་བ་སྟེ། ཤེས་རབ་བྱེད་པའི་ཆོས་

༄༅། །བཞི་པོ་དེ་དག་ཐོབ་པར་འགྱུར་རོ། །དེ་མང་པོར་བྱེད་པའི་ཆོས་བཞི་ཐོབ་པར་འགྱུར་ཏེ། བཞི་གང་ཞེ་ན། མིར་འགྱུར་བ་མང་
པོ་རྙེད་པ་དང་། སངས་རྒྱས་འབྱུར་བ་མཉེས་པར་བྱེད་པ་མང་པོ་དང༌། དད་པས་ཁྱིམ་ནས་ཁྱིམ་མེད་པར་རབ་ཏུ་འབྱུང་བ་མང་པོ་དང་། བླ་ན་མེད་པ་ཡང་དག་པར་
རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་མང་པོ་སྟེ། མང་པོར་བྱེད་པའི་ཆོས་བཞི་པོ་འདི་དག་ཐོབ་པར་འགྱུར་རོ། །དེ་ཡང་ཡན་ལག་བཞི་རྗེས་སུ་ཐོབ་
པར་འགྱུར་ཏེ། བཞི་གང་ཞེ་ན། འཁོར་ལོས་སྒྱུར་བའི་ཡན་ལག་རྗེས་སུ་ཐོབ་སྟེ། འཁོར་ལོས་སྒྱུར་བའི་རྒྱལ་པོར་འགྱུར་བ་དང་། ཚངས་པའི་འཇིག་རྟེན་དུ་ཚངས་
པར་འགྱུར་བ་དང་། ལྷའི་དབང་པོ་བརྒྱ་སྦྱིན་དུ་འགྱུར་བ་དང་། བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་ནས། །ཆོས་
ཐམས་ཅད་ཡོངས་སུ་རྫོགས་པར་རྗེས་སུ་ཐོབ། སྟོབས་སྔགས་པ་རྗེས་སུ་ཐོབ། སེམས་ཅན་ཡོངས་སུ་རྟོགས་པའི་ཡེ་ཤེས་རྗེས་སུ་ཐོབ། །རྫུ་འཕྲུལ་གྱི་སྤྱོད་ཡུལ།
ཡང་རབ་ཏུ་མཁྱེན་ཅིང་། ལྷར་བཅས་པའི་ཇིག་རྟེན་གྱི་མིག་ཏུ་འགྱུར་རོ། །དེ་ནས་བཅོམ་ལྡན་འདས་ཀྱི་དོན་དེ་ཉིད་རྒྱ་ཆེན་རབ་ཏུ་བསྟེན་པའི་ཕྱིར། དེའི་ཚི་ཚིགས་སུ་བཅད་
པ་འདི་དག་གསུངསོ། འཇིག་རྟེན་གྱི་ནི་སྐྱབ་དང་མིག །སེམས་ཅན་ཀུན་གྱི་དམ་པ་སྟེ། གང་རེག་མྱ་ངན་འདའ་འགྱུར་བའི། གསོ་བ་ཐམས་ཅད་རབ་ཏུ་ཤེས།

ཚུར་ཤོགས་ཅེས་བྱས་འོད་གྱུར་པའི། །རྣམ་པར་སྨིན་པ་འདི་འདྲ་སྟེ། ནམ་ཡང་སྡག་སྔུལ་མི་འགྱུར་ཞིང་། །བཀའ་བློ་མི་བདེར་ཡོང་མི་འགྱུར། །ལྷའི་ནང་དུ་
མྱུར་འགྲོ་ཞིང་། །མིའི་ནང་དུ་མྱུར་འགྲོ་སངས་རྒྱས་དག་ཀྱང་མྱུར་མཐོབ་ཞིང་། མི་ཁོམ་རྣམ་པར་སྤོང་བར་འགྱུར། འབྱོར་ཅིང་ནོར་ཡང་ཆེན་པོར་འགྱུར། །གཏེར་གྱི་རྣམ་ནི་
མང་མཐོང་ཞིང་། །གང་དུ་ལག་པ་བཅུག་པ་རྣམས། །ཐམས་ཅད་རིན་ཆེན་གང་བར་འགྱུར། །ཡན་ལག་བརྒྱད་ཀྱི་ཆུས་གང་བྱའི། །རྫིང་བུ་རབ་ཏུ་བསགས་པར་འགྱུར། །
ནམ་ཡང་མྱ་ངན་མི་མྱོང་སྟེ། །བཀའ་བློ་བདེ་བའི་འབྲས་བུ་འདི་། །ཐེང་པོ་ཞ་བོང་མི་འགྱུར་ཞིང་། །རྐང་པ་འཁུམས་དང་འབུབ་པ་དང་། །ཡན་ལག་སྐམ་པར་མི་འགྱུར་ཞིང་
ཡན་ལག་གཉིས་པར་མི་འགྲོ་འོ། །སོར་མོ་དགུ་པར་མི་འགྱུར་ཞིང་། །སྒུར་པོ་ཞང་པར་མི་འགྱུར་ཏེ། །གླང་པོའི་མགོ་ལྟར་མི་འགྱུར་ཏེ། །བཀའ་བློ་བདེ་བའི་
འབྲས་བུ་འདི། །དེའི་ཡན་ལག་རྒྱས་ཤིང་དཀར། །ལྕགས་ཀྱི་དངོས་པོ་འདྲ་བར་འགྱུར། །རབ་ཏུ་མཛེས་ཤིང་ལྟ་ན་སྡུག། ཁ་དོག་ལྡན་ཞིང་མཛེས་པར་
གནས། །ལྷ་ཡིས་མངོན་པར་མཆོད་པར་འགྱུར། །མི་རྣམས་ཤིན་དུ་སྟི་སྟང་བྱེད། །ཀླུ་རྣམ་ཤིན་དུ་མངོན་མཆོད་འགྱུར་། བཀའ་བློ་བདེ་བའི་འབྲས་བུ་འདི། །ངན་
འགྲོ་ཐམས་ཅད་སྤངས་ནས་ནི། །མི་དེ་མཐོ་རིས་འགྲོ་བར་འགྱུར། །མྱུར་དུ་བྱང་ཆུབ་འཚང་རྒྱ་སྟེ། །བཀའ་བློ་བདེ་བའི་བྲས་བུ་འདི། །མི་དེས་སེམས་ཅན་ཐམས་ཅད་ཀྱིས།

༄༅། །སེམས་རྣམས་ཐམས་ཅད་རབ་ཏུ་ཤེས། གོམ་པ་དག་ནི་བདུན་བོར་ནས། འཇིག་རྟེན་དབྱངས་ཀྱིས་གོ་བར་བྱེད། དེའི་
ཡེ་ཤེས་མཆོག་འགྱུར་ཞིང་། ཤེས་རབ་དག་ཀྱང་མཆོག་ཏུ་འགྱུར། རྣམ་པར་གྲོལ་བ་མཆོག་གྱུར་ཏེ། སེམས་ཅན་རྣམས་ནི་ཀུན་གྱི་མཆོགས། ཤེས་
རབ་ཀྱི་ནི་ཤེས་རབ་སྤྱོད། ཤེས་རབ་ཡེ་ཤེས་རྣམ་པར་གྲོལ། སངས་རྒྱས་ཀུན་གྱིས་རྙེད་པ་ཡིན། ཤེས་རབ་ཀྱིས་ནི་རང་བཞིན་ཤེས། ཡེ་ཤེས་ཀྱི་ནི་
ཤེས་བྱ་ཤེས། གང་དག་ཤེས་རབ་ཡེ་ཤེས་དང་། ཐམས་ཅད་དེ་ལ་ཀོན་མི་འགྱུར། འདི་འདྲིའི་དགེ་བ་འདི་དག་གི། དོན་ནོ་ཁྱོད་ལ་ངས་བཤད་དོ། །
དེ་ནི་མོས་པ་ཆུང་བ་ཡི། སེམས་ཅན་རྣམས་ཀྱི་དོན་མ་ཡིན། གཏི་མུག་གིས་ནི་རྨོང་པ་དང་། སྡིག་པས་མངོན་པར་གཙེས་པ་རྣམས། ཞེ་སྡང་ཁྲོ་བ་བསྐྱེད་བྱས་
ནས། ཆོས་ལ་གུས་པར་མི་འགྱུར་རོ།། ནམ་ཞིག་སེམས་ཅན་མོས་ཆུང་ཚེ། འདི་འདྲ་བའི་ཆོས་འབྱུང་སྟེ། དེ་ནི་ཕྱིར་ཞིང་ཅིག་པ་ཅིག་གུས་པ་བྱེད་པར་མི་འགྱུར་ཏེ།
གང་ཚེ་སེམས་ཅན་མི་གུས་ཤིང་། ཁྲོ་བའི་ཉེས་ལ་ཡིད་དགའ་སྟེ། ཀུན་ནས་ཉོན་མོངས་སེམས་ཀྱིས་ཀྱང་། དེ་དག་བདག་ཅག་དགྲ་བཅོམ་མཛེས། གནས་
བརྟན་གང་དག་རྒས་པ་དང་། རྒས་ཤིང་འཁོགས་པ་བཏུགས་པ་དག། དེ་དག་འཆི་བའི་དུས་བྱེད་ཚེ། སྲིད་པའི་མཐའ་མར་གྱུར་ཅེས་ཟེར། གནས་བརྟན་གང་

དག་རྒས་པ་དང་། རྒས་ཤིང་འཁོགས་པ་བཏུགས་པ་དག། དགྲ་བཅོམ་བསོད་རྣམས་ཟོས་གྱུར་ནས། སེམས་ཅན་དམྱལ་བར་མྱུར་དུ་འགྲོ། དེ་དག་ཚུལ་
ཁྲིམས་རབ་དགོན་ན། དགྲ་བཅོམ་པར་ལྟ་ག་ལ་འགྱུར། དད་པས་མཆོད་རྟེན་བྱེད་འགྱུར་ཏེ། དེ་དག་ངན་འགྲོ་རྣམས་འགྲོ། །ཤ་རིའི་བུ་དེ་ལྟར་ཚུལ་
ཁྲིམས་སྤྱོད་པའི་བྱང་ཆུབ་སེམས་དཔའ་སེམས་དཔའི་སྡེ་སྣོད་ཀྱི་དོན་གྱི་ཕྱིར། སློབ་དཔོན་ལ་བསྙེན་བཀུར་དང་། རིམ་གྲོ་བྱེད་པ་དང་། འདི་འདྲ་བའི་ཕན་
ཡོན་དེ་དག་དང་། དེ་བས་ཀྱང་ལྷག་པ་དཔག་ཏུ་མེད་བསམ་གྱིས་མི་ཁྱབ་ཚད་མེད་པ་ཐོབ་པར་འགྱུར་རོ། །དེ་ལྟར་ཤ་རིའི་བུ་བྱང་ཆུབ་སེམས་དཔའི་སྡེ་སྣོད་
རབ་ཏུ་གནས་པའི་བྱང་ཆུབ་སེམས་དཔའ་རབ་ཏུ་དབང་དུ་གྱུར་པ། ཚུལ་ཁྲིམས་ཡོངས་སུ་དག་པ། བྱང་ཆུབ་སེམས་དཔའི་སྤྱད་པ་སྤྱོད་དོ། །དེ་ལ་
ཚུལ་ཁྲིམས་ཡོངས་སུ་དག་པ་གང་ཞེ་ན། ཤ་རིའི་བུ་རྣམ་པ་བཅུས་བྱང་ཆུབ་སེམས་དཔའི་ཚུལ་ཁྲིམས་ཡོངས་སུ་དག་པར་རིག་པར་བྱའོ།། བཅུ་གང་ཞེ་ན། སེམས་
ཅན་ཐམས་ཅད་ལ་མི་ཚེ་བ་ཡིན། གཞན་གྱི་རྫས་ལ་མི་རྐུ་བ་ཡིན། གཞན་གྱི་ཆུང་མ་སྤངས་པ་ཡིན། སེམས་ཅན་ཐམས་ཅད་ལ་མི་སླུ་བ་ཡིན། གཞན་
གྱི་གཡོག་འཐུན་པ་ལ་ཕྲ་མ་མི་ཟེར་བ་ཡིན། ཚིག་དྲག་པོ་བཟོད་པའི་ཕྱིར། དག་མི་རྩུབ་པ་ཡིན། ཚིག་སྡམས་པས་ཚིགས་ཀྱང་སྤངས་པ་ཡིན། གཞན་གྱི་ལོངས་སྤྱོད་ལ་ངའི་

༄༅། །འིར་མི་འཛིན་པས་བརྣབ་སེམས་མེད་པ་ཡིན། ཚིག་ངན་པ་སྨྲས་པ། བསོད་པས་གནོད་སེམས་
སྤངས་པ་ཡིན། ལྷ་གཞན་མི་འདོད་པས་ལྟོགས་པར་ལྟ་བ་སྤངས་པ་ཡིན། ཤ་རིའི་བུ་རྣམས་པ་བཅུ་པོ་དེ་དག་གིས་བྱང་ཆུབ་སེམས་པའི་ཚུལ་ཁྲིམས་ཡོངས་སུ་དག་
པར་རིག་པར་བྱའོ། །ཤ་རིའི་བུ་གཞན་ཡང་རྣམ་པ་བཅུས་བྱང་ཆུབ་སེམས་དཔའི་ཚུལ་ཁྲིམས་ཡོངསུ་དག་པར་རིག་པར་བྱ་སྟེ། བཅུ་གང་ཞེ་ན། མི་ཤེས་པ་མི་འདོད་
པས་མ་ཉམས་པའི་ཚུལ་ཁྲིམས་ཡིན། ངན་པར་སྐྱེ་བ་ཡོངསུ་སྤངས་པའི་སྐྱོན་མེད་པའི་ཚུལ་ཁྲིམས་ཡིན། ཉོན་མོངས་པ་ཐམས་ཅད་དང་མ་འདྲེས་པས་འདྲེན་པ་མ་
ཡིན་པའི་ཚུལ་ཁྲིམས་ཡིན། ཉེས་པ་ཐམས་ཅད་མི་སྒྲུབ་སས། མ་སྨད་པའི་ཚུལ་ཁྲིམས་ཡིན། དབང་པོ་བསྲུངས་པས་ཤིན་དུ་སྤངས་པའི་ཚུལ་ཁྲིམས་ཡིན། །
དྲན་པ་དང་ཤེས་བཞིན་གྱི་ཕྱིར། ཤིན་དུ་སྲུངས་པའི་ཚུལ་ཁྲིམས་ཡིན་ཏེ། ཤ་རིའི་བུ་རྣམ་པ་བཅུ་པོ་དེ་དག་གི་བྱང་ཆུབ་སེམས་དཔའི་ཚུལ་ཁྲིམས་ཡོངས་སུ་དག་པར་རིག་པར་
བྱའོ། །ཤ་རིའི་བུ་གཞན་ཡང་རྣམ་པ་བཅུས་བྱང་ཆུབ་སེམས་དཔའི་ཚུལ་ཁྲིམས་ཡིན། བཅུ་གང་ཞེ་ན། རུང་བའི་ཆོག་ཤེས་པས་འདོད་པ་ཉུང་བའི་ཚུལ་ཁྲིམས་ཡིན།
འདོད་པ་སྤོང་བས་ཆོག་ཤེས་པའི་ཚུལ་ཁྲིམས་ཡིན། ལུས་དང་སེམས་རབ་ཏུ་དབེན་པས་ནན་ཏན་གྱི་ཚུལ་ཁིམས་ཡིན། འདུ་འཛིན་ལ་སྣོད་པས། དགོན་པར་གནས་པ་ཚུལ་{ཅེ}

ཁྲིམས་ཡིན། བདག་གི་ཁར་ལས་བའི་དགེ་བའི་རྩ་བའི་ཕྱིར་སྤངས་པའི་ཡོན་ཏན་དང་། ཡོ་བྱད་བསྙུངས་བའི་ཚུལ་ཁྲིམས་ཡིན། ཕ་རོལ་གྱི་གདོང་དུ་མི་ལྟ་བས་འཕགས་
པའི་རིགས་ལ་དགའ་བའི་ཚུལ་ཁྲིམས་ཡིན་ལྷ་དང་མི་རྣམས་ལ་མི་སླུ་བས་ཇི་ལྟར་སྨྲས་པ་དེ་ལྟར་བྱེད་པའི་ཚུལ་ཁྲིམས་ཡིན། རང་གི་སེམས་ངེས་པར་རྟོགས་པས།
བདག་གི་འཁྲུལ་པ་ལ་སོ་སོར་རྟོག་པའི་ཚུལ་ཁྲིམས་ཡིན། ཕ་རོལ་གྱི་སེམས་བསྲུང་བས་གཞན་གྱི་ཁྲུལ་པ་ལ་ཉེས་པར་མི་ལྟ་བའི་ཚུལ་ཁྲིམས་ཡིན། བསྡུ་བའི་
དངོས་པོ་རྗེས་སུ་མི་གཏོང་བས། སེམས་ཅན་ཡོངས་སུ་སྨིན་པར་བྱེད་བའི་ཚུལ་ཁྲིམས་ཡིན་ཏེ། ཤ་རིའི་བུ་རྣམ་པ་བཅུ་བོ་དེ་དག་གི་བྱང་ཆུབ་སེམས་པའི་ཚུལ་ཁྲིམས་
ཡོངསུ་དག་པར་རིག་པར་བྱའོ། །ཤ་རིའི་བུ་གཞན་ཡང་རྣམ་པ་བཅུས་བྱང་ཆུབ་སེམས་དཔའི་ཚུལ་ཁྲིམས་ཡོངས་སུ་དག་པར་རིགས་པར་བྱ་སྟེ། བཅུ་གང་ཞེ་ན། འདི་ལྟ་སྟེ།
ཐ་མི་སེམས་མེད་པས་སངས་རྒྱས་ལ་དང་པའི་ཚུལ་ཁྲིམས་ཡིན། དམ་པའི་ཆོས་སྲུང་བས་ཆོས་ལ་དང་བའི་ཚུལ་ཁྲིམས་ཡིན། འཕགས་པ་འདུས་པ་ལ་གུས་པས་དགེ་འདུན་
ལ་དད་པའི་ཚུལ་ཁྲིམས་ཡིན། མི་དགེ་བའི་ཆོས་ཐམས་ཅད་ཡོངསུ་སྤངས་སྡིག་པའི་གྲོགས་པོ་ཡོངསུ་སྤོངས་བའི་ཚུལ་ཁྲིམས་ཡིན། སེམས་ཅན་ཐམས་ཅད་ཡོངསུ་
སྨིན་པར་བྱེད་བས་བྱམས་བའི་ཚུལ་ཁྲིམས་ཡིན། ཤ་རིའི་བུ་རྣམ་པ་བཅུ་པོ་དེ་དག་གིས་བྱང་ཆུབ་སེམས་པའི་ཚུལ་ཁྲིམས་ཡོངས་སུ་དག་པར་རིགས་པར་བྱའོ། །ཤ་རིའི་བུ་

༄༅། །གཞན་ཡང་རྣམ་པ་བཅུས་བྱང་ཆུབ་སེམས་དཔའི་ཚུལ་ཁྲིམས་ཡོངསུ་དག་པར་རིག་པར་བྱའོ། གཅུ་གང་ཞེ་ན། སེམས་ཅན་ཡོངསུ་
སྨིན་པར་བྱེད་པས་སྦྱིན་པའི་ཚུལ་ཁྲིམས་ཡིན། སེམས་ཀུན་དུ་བསྲུང་བས་བཟོད་པའི་ཚུལ་ཁྲིམས་ཡིན། མི་ཟློག་པས་བརྩོན་འགྲུས་ཀྱི་ཚུལ་ཁྲིམས་ཡིན།
བསམ་ཏན་གྱི་ཚོགས་ཡང་དག་པར་རྫོགས་པར་བྱེད་པས་བསམ་གཏན་གྱི་ཚུལ་ཁྲིམས་ཡིན། ཐོས་པ་དང་ཚུལ་ཁྲིམས་ཀྱིས་མི་ངོམ་པས་ཤེས་རབ་ཀྱི་ཚུལ་
ཁྲིམས་ཡིན། བྱང་ཆུབ་སེམས་དཔའི་སྡེ་སྣོད་ཡོངསུ་ཚོལ་བས། ཐོས་པ་ཡོངས་སུ་ཚུལ་བས་ཚུལ་ཁྲིམས་ཡིན། མི་རྟག་པའི་འདུས་ཤེས་སོ་སོར་རྟོགས་
པས་ལུས་མི་ལྟ་བའི་ཚུལ་ཁྲིམས་ཡིན། སེམས་ལ་སྒྱུ་མ་ལྟ་བུར་སོ་སོར་རྟོགས་པས། སྲོག་ལ་ཡིད་མི་རྟོག་པའི་ཚུལ་ཁྲིམས་ཡིན། ཐོག་མ་ནས་ཚུལ་ཁྲིམས།
ཡོངས་སུ་དག་པས་བསམ་པ་ཐམས་ཅད་ཡོངསུ་རྫོགས་པར་བྱེད་པའི་ཚུལ་ཁྲིམས་ཡིན། ཚུལ་ཁྲིམས་ཐམས་ཅད་ཡོངས་སུ་སྔོ་བས། དེ་བཞིན་གཤེགས་པ་དང་ཕྲད་
པའི་ཚུལ་ཁྲིམས་ཡིན་ཏེ། ཤ་རིའི་བུ་རྣམ་པ་བཅུ་པོ་དེ་དག་གིས་བྱང་ཆུབ་སེམས་དཔའི་ཚུལ་ཁྲིམས་ཡོངསུ་དག་པར་རིག་པར་བྱའོ། །ཤ་རིའི་བུ་དེ་ལྟར་ཚུལ་
ཁྲིམས་ཤིན་དུ་ཡོངསུ་དག་པའི་བྱང་ཆུབ་སེམས་དཔའ་ལྷ་དང་མིའི་དཔའ་ཕུན་སུམ་ཚོགས་པ་མྱོང་བར་མི་འགྱུར་བ་གང་ཡང་མེད་དོ། །འཇིག་རྟེན་གྱི་བཟོའི་

གནས་དང་། ལས་ཀྱི་གནས་མི་ཤེས་པ་གང་ཡང་མེད་དོ། །དེས་སེམས་ཅན་ཐམས་ཅད་ལ་ལོང་སྤྱོད་དང་། ཉེ་བར་སྤྱོད་པ་ཐོབ་པར་མི་བྱེད་པ་གང་ཡང་མེད་དོ། །
སོ་སོའི་སྐྱེ་བོ་ཕན་མཚུན་མི་འཛའ་བར་མི་འགྱུར་བ་དེ་གང་ཡང་མེད་དེ། དེ་ལ་བྱང་ཆུབ་སེམས་དཔའ་ཁོང་ཁྲོ་བ་མེད་དོ། །གང་ལ་བྱང་ཆུབ་སེམས་དཔའ་
མ་དད་པར་འགྱུར་བའི་རྫུན་དུ་སྨྲ་བ་དེ་གང་ཡང་མེད་དོ། །དེ་སེམས་ཅན་གང་ལ་ཡང་མར་འདུ་ཤེས་མི་སྐྱེད་པ་མེད་དོ། །དེ་སེམས་ཅན་ཀྱི་རིས་ན་སེམས་ཅན་
གང་ལ་ཡང་ཕར་འདུ་ཤེས་མི་སྐྱེད་པ་མེད་དོ། །དེ་སེམས་ཅན་གང་ལ་ཡང་ཡིད་སྟོན་པའི་འདུས་ཤེས་མི་སྐྱེད་པ་མེད་དོ། །དེ་འདུས་བྱས་ཀྱི་ཆོས་གང་ལ་ཡང་མི་རྟག་
པར་འདུ་ཤེས་མི་བསྐྱེད་པ་མེད་དོ། །དེ་ཐམས་ཅད་འདུ་བྱེད་དུ་རྟོགས་པར་ཤེས་ནས་ལུས་དང་སྲོག་ལ་མི་ལྟ་སྟེ། ཚུལ་ཁྲིམས་ཡོངསུ་དག་པའི་བྱང་ཆུབ་སེམས་
དཔའི་བྱང་ཆུབ་སེམས་དཔའི་སྤྱད་པ་སྤྱོད་དོ། །བཅོམ་ལྡན་འདས་ཀྱིས་དེ་སྐད་གསུངས་ཏེ། བདེ་བར་གཤེགས་པས་དེ་སྐད་ཅེས་བཀའ་སྩལ་ན། སྟོན་པ་ཡང་
འདི་སྐད་གསུངས་ངོ་། །ཚུལ་ཁྲིམས་འདི་ལ་གང་གནས་པ། སྐྱོབ་པ་ཡིད་ནི་ཆོས་སྐུ་དང་། དབྱངས་དང་ཁ་དོག་གཟུགས་རྣམས་ནི། དེ་དག་ལ་ནི་རྙེད་མི་
དཀའ། མདོངས་ཤིང་དམུས་ལོང་མི་འགྱུར་ལ། ཞེ་སྒུར་གང་ཡང་མི་འགྱུར་རོ། །འབྱུང་བ་རྣམ་པར་དག་འགྱུར་ཞིང་། དེའི་ལུས་ནི་མཛེས་པར་འགྱུར་ར་།

༄༅། །སྟོབས་ཆེ་ཞིང་ནི་མཐུ་ཆེ་སྟེ། །གཟི་བརྗེད་ཆེ་ཞིང་གཟི་བརྗིད་དང་། །ཤེས་རབ་དང་ནི་བརྩོན་འགྲུས་
ཀྱིས། །སྡིག་ཅན་བདུད་ནི་སྐག་པར་བྱེད། །རྒྱལ་པོ་ཡི་ནི་མངོན་མཆོད་ཅིང་། །ལྷ་ཀླུ་རྣམས་ཀྱི་བཀུར་སྟི་བྱས། །ཐེ་ཚོམ་ཐམས་ཅད་ཆད་པར་འགྱུར། དེ་
དག་བྱམས་པ་ཤིན་དུ་བསྒོམས། །ཚུལ་ཁྲིམས་ཕུང་པོ་རབ་གནས་ནས། །གསོད་པར་བྱེད་ཀྱང་འཇིགས་པ་མེད། །གྲགས་པ་ཆེན་པོ་ཆོས་སྤྱོད་པ། །ངན་འགྲོ་
དག་ཏུ་མི་འགྲོ་འོ། །སེམས་ཅན་ཐམས་ཅད་གཉིས་ལོག་ཀྱང་། །སྙོམ་པ་མེད་ཅིང་མི་ཉམ་ཏེ། །ཕྱོགས་བཞི་དག་ནི་ཀུན་དུ་ཡང་། །ལེགས་པར་བཤད་པ་ཡོངསུ་ཚོལ།
ཚུལ་ཁྲིམས་ཕུང་པོར་གནས་པ་དག། །རིན་ཆེན་མཆོག་དང་ཆུང་མ་དང་། །བདག་གི་ཤ་ཡང་རབ་གཏོང་ཞིང་། །བྱང་ཆུབ་ལམ་ནི་ཀུན་དུ་ཚོལ། །སངས་རྒྱས་ཆོས་ནི་
བླ་མེད་པ། །མཆོག་གི་ཆོས་རྣམས་ཡོངསུ་ཚོལ། །འཇིག་རྟེན་དག་ནི་མགོན་འགྱུར་ཞིང་། །མཆོད་རྟེན་དག་ནི་སྦྱིན་པར་འོས། །གཤེ་ཞིང་ཡོངསུ་སྤྱོད་པ་དང་། ཉེས་
པར་བྱས་པ་ཐམས་ཅད་བཟོད་། །བཟོད་པ་གཉིས་ལ་རབ་གནས་ཤིང་། །བཟོད་པ་ཡི་ནི་སྔགས་པ་བརྗོད། །མི་བདེན་པ་ནི་མི་སྨྲ་སྟེ། །ཇི་ལྟར་སྨྲས་པ་དེ་བཞིན་བྱེད།
བྱང་ཆུབ་སྙིང་པོར་འདུག་ནས་ནི། །ས་འདི་དག་ཀྱང་གཡོ་བར་བྱེད། །སངས་རྒྱས་ཆོས་ལ་ནི་མ་ནུར་མེད། །ལྷ་གཞན་དག་ནི་རབ་ཏུ་སྦྱོང་། །རྟག་ཏུ་{སོ་}སངས་རྒྱས་བཅོམ་ལྡན་དཔལ་

ལྷ་གཞན་ཡོང་པར་མི་འགྱུར་རོ། །མཚོན་དག་དང་ནི་དུག་རྣམས་ཀྱིས། །ཕན་ཚུན་གནོད་པར་བྱེད་པ་ཡི། །སྡུམས་ནི་བྱེད་པར་འགྱུར་བ་དང་། །དེ་ནི་མཁས་པའི་མཚན་
ཉིད་དོ། །སེམས་ཅན་སྡུག་བསྔལ་རྣམས་མཐོང་ན། །བསྐལ་པ་བྱེད་པ་མང་པོར་ཡང་། །བདག་གི་དོན་ནི་མེད་གྱུར་ཀྱང་། །ཡལ་བར་འདོར་བར་མི་འགྱུརོ། །དོན་
རྙེད་ན་ནི་མཛའ་བོ་ཞེས། །ཕན་ཚུན་དུ་ནི་རབ་ཏུ་སྨྲ། །དོན་དེ་ནི་བྱེད་པར་མ་གྱུར་ན། །ཅིག་ལ་ཅིག་ནི་གསོད་པར་བྱེད། །འཛམ་བུ་ཡི་ནི་གླིང་འདི་དང་། སངས་རྒྱས་ཀྱི་
ཞིང་ཀུན་དུ་། །རིན་ཆེན་བཀང་སྟེ་སྦྱིན་བྱས་ན། །རྟག་ཏུ་བདག་གི་གྲིགས་སུ་གྱུར། །གང་དག་མཚོ་ན་རྣམས་རྣོན་པོ་ཡིས། །ཡན་ལག་ཉིང་ལག་གཅད་པ་ཡི།
སེམས་ཅན་དག་ནི་ཐམས་ཅད་ལ། སེམས་ནི་མཉམ་པར་རབ་ཏུ་འཇུག། །སངས་རྒྱས་དག་གི་ཆོས་རྣམས་ཕྱིར། བྱིས་པ་རྣམས་ཀྱི་ཆོས་སྤོང་སྟེ། །ཆོས་ལ་ཤིན་
དུ་གནས་གྱུར་པས། །ཚུལ་ཁྲིམས་རྟག་ཏུ་དག་པར་འགྱུར། །ཆོས་ཀྱི་རྗེས་སུ་འཐུན་ཆོས་ནས། །བྱང་ཆུབ་སེམས་དཔའི་སྤྱོད། །སངས་རྒྱས་ཀྱི་བྱང་ཆུབ་ཕྱིར། རིག
གསུམ་བདུད་རྩི་རབ་ཏུ་སྦྱིན། །ཚུལ་ཁྲིམས་ཕུང་པོར་གནས་བྱས་ནས། །ཆོས་རྣམས་ཐམས་ཅད་མངོན་པར་བརླབས། །མཁས་པ་ལྷ་དང་བཅས་པ་ཡི། །འཇིག་རྟེན་
ན་ནི་མཆོད་པར་འོས། །ཆོས་རྣམས་ཀུན་ལ་ཐེ་ཙོམ་མེད། །བཟོ་ཀུན་ལ་ཡང་རབ་ཏུ་མཁས། །སེམས་ཅན་བསམ་པ་ཤེས་གྱུར་ནས། །སྙན་པའི་ཚིག་ནི་སྟོན་པ་བྱེད།

༄༅། །ཚུལ་ཁྲིམས་ཕུང་པོ་རྣམས་སྤྲངས་ནས། །བྱང་ཆུབ་དམ་པ་སངས་རྒྱས་སྟེ། །ཤིང་མཆོག་དྲུང་དུ་འདུག་བྱས་ནས། །སྡིག་ཅན་
བདུད་ནི་སྒྲག་པར་བྱེད་། །ཉི་ཟླ་དག་ནི་སྣང་བར་ལྟ། །གཟི་བརྗིད་དགྲ་བོ་འདོད་བྱེད་པ། །དེ་ལྟར་སེམས་ཅན་མཆོག། །ཤེས་རབ་ཀྱི་ནི་མིག་ལས་བྱང་། །སེམས་
ཅན་རྣམས་ལ་ལག་བྱིན་ཏེ། །བྲིས་པ་ལ་ནི་ལམ་རྣམས་སྟོན། །རྟག་ཏུ་གསོང་པོར་སྨྲ་འགྱུར་ཏེ། །དེ་དག་ལ་ནི་ཕྲག་དོན་མེད། །བདག་ཀྱང་རིན་ཆེན་གཞན་དག་ཀྱང་།
མང་པོ་རྣམས་ནི་མྱུར་དུ་གཏོང་། །དེ་ནི་རྒྱ་ལམ་བྱང་ཆུབ་མཆོག །གཏོང་བར་འགྱུར་བ་མ་ཡིན་ནོ། །དད་དང་ཚུལ་ཁྲིམས་ཕུང་པོ་ཚོགས། །བདེན་བའི་ཚིག་ལ་རབ་ཏུ་གནས།
ཚུལ་ཁྲིམས་པུང་པོ་རབ་གནས་པས། །དེ་དག་ལ་ནི་རྒྱུ་མེད་དོ། །རྫུན་ཟེར་བ་དག་འོངས་གྱུར་ནས། །སྦྱིན་ཞིང་བྱ་ཞེས་ཟེར་ཡང་ནི། །བདེན་པའི་ཚིག་ལ་གནས་པས་ན།
དད་པས་དེ་ལ་དད་པར་འགྱུར། །ཕན་ཚུན་ཅིག་ལ་ཅིག་སྨྲ་བ། །ཆོས་གོས་དང་ནི་བསོད་སྙོམས་རྣམས། །འདི་བཞིན་སྨྲས་ཏེ་མ་བྱིན་ཡང་། །དེ་ཡང་ཡིད་ནི་འཁྲུགས་
པ་མེད། གཞན་ཡང་ཤ་རིའི་བུ་དེ་ལྟར་ཚུལ་ཁྲིམས་ཡོངས་སུ་དག་པའི་བྱང་ཆུབ་སེམས་དཔའ་ནི་འདུ་བྱེད་ཐམས་ཅད་ལ་མངོན་པར་མི་དགའ་བའི་འདུ་ཤེས་སྐྱེད་དོ། །
སེམས་ཅན་ཐམས་ཅད་ལ་ཕ་མར་འདུ་ཤེས་སྐྱེད་དོ། །འདོད་པའི་ཡོན་ཏན་ལྔ་ལ་ཡོན་ཏན་མེད་པར་འདུ་ཤེས་བསྐྱེད་དོ། །ཚོར་བ་དང་རྣམ་པར་རིག་པ་ལ་རྣམ་པར་

རིག་པ་མེད་པར་འདུ་ཤེས་སྐྱེད་དོ། །དེ་མཉམ་དང་མི་མཉམ་པར་ཡང་སེམས་ཀྱིས་མངོན་པར་མི་སྒྲུབ་བོ། །དེ་ཅིའི་ཕྱིར་ཞེ་ན། གལ་ཏེ་སེམས་ཀྱིས་མཉམ་པར་
བྱེད་ན། མྱ་ངན་ལས་འདས་པ་སེམས་ལས་འདས་པར་འགྱུར་རོ། །སེམས་ཀྱིས་མི་མཉམ་པར་བྱེད་ན་ནི་ཆགས་པའི་སེམས་སུ་གྱུར་པས། ཆོས་མ་མཉམ་པར་འགྱུརོ། །
མིག་དང་གཟུགས་ལ་བརྟེན་ནས། མིག་གི་རྣམ་པར་ཤེས་པ་སྐྱེ་སྟེ། ཆགས་པའི་སེམས་བསྐྱེད་ན། འགགས་པ་དེའི་བག་ལ་ཉལ་གྱིས། སེམས་དེའི་རང་
བཞིན་དུ་སྐྱེ་སྟེ། མི་བདེན་པའི་དམིགས་པ་ལ་མི་བདེན་པའི་སེམས་སྡུག་གོ། ཞེས་རྟོག་སྟེ། དེ་ནི་ཚུལ་གཞིན་མ་ཡིན་པའོ། །ཞེས་མོས་པར་བྱེད་བའི་རྣམ་པར་
གྲོལ་བའོ། །རྣམ་པར་གྲོལ་བ་གང་ན་བ་དེ་ན་ཟད་པའོ། །ཅི་ཟད་ཅེ་ན། གང་ཟད་པ་དེ་ནི་འདོད་ཆགས་ཟད་པ། ཞེ་སྡང་ཟད་པ། གཏི་མུག་ཟད་པའོ། །དེ་ཅིའི་ཕྱིར་
ཞེ་ན། འདོད་ཆགས་སྐད་ཅིག་གིས་ཟད་པར་འགྱུར་ཏེ། འདོད་ཆགས་ཀྱང་གཞན་ལ། ཟད་པ་ཡང་གཞན་ཞིག་ཡིན་དུ་ཟིན་ན། འདོད་ཆགས་ཡང་དག་པ་ཉིད་དུ་འགྱུར་རོ།།
དེ་ལྟར་འདོད་ཆགས་ཡང་དག་པར་མ་ཟིན་པས། ཟད་པར་འགྱུར་ཡང་། ཤ་རིའི་བུ་འདོད་ཆགས་ནི་ཚུལ་བཞིན་མ་ཡིན་པའི་ཡིད་ལ་བྱེད་པ་ལས་བྱུང་བ་ཀུན་དུ་
རྟོག་པས་ཕྱེ་བ་ཏེ། གང་ཀུན་མི་རྟོགས་པ་དེ་ནི་མི་རྟོགས་གོ། རྟོག་པ་སྤངས་པ་ནི་ཡང་དག་པ་ཡིན་པ་སྟེ། དེ་ལ་འདོད་ཆགས་བྱེད་པ་དེ་ཡང་དག་པ་མ་ཡིན་ནོ།།

༄༅། །པར་མ་ཡིན་པ་དེ་ལ་སྡུག་བསྔལ་མེད་ཡོངས་སུ་གདུང་བ་མེད་དོ།། གང་ཡོངས་སུ་གདུང་བ་མེད་པ་དེ་ནི་ཡང་དག་
པ་མ་ཡིན་པའོ། གང་ཡང་དག་པ་མ་ཡིན་པ་དེ་ལ་གདུང་བ་མེད་། དེ་ནི་བསིལ་བར་འགྱུར་པ་མྱ་ངན་ལས་འདས་པ་ཡིན་པས། དེ་ལ་འདོད་ཆགས་མེད་དོ། དེ་ཅིའི་
ཕྱིར་ཞེ་ན། མྱ་ངན་ལས་འདས་པ་དེ་ནི་སེམས་དང་ལྡན་པ་མ་ཡིན་ཏེ། འདི་ལྟར་འདོད་ཆགས་ཟད་པར་བྱེད་པར་འགྱུར་རོ། །མྱ་ངན་ལས་འདས་པ་ནི་འདོད་ཆགས་
ཟད་པ་སྟེ། དེ་ལྟར་འདོད་ཆགས་ཀྱང་གཞན། མྱ་ངན་ལས་འདས་པ་ཡང་གཞན་ཏེ། གང་གཞན་ཡིན་པ་དེ་ནི་ཕ་རོལ་བས་ཀྱང་ཕ་རོལ་ལོ། ཕ་རོལ་བས་ཀྱང་ཕ་
རོལ་གང་ཡིན་པ་དེ་ནི་མཁས་པ་རྣམས་ཡོངས་སུ་ཚོལ་ཏེ། ཡོངས་སུ་ཚོལ་བ་ན་སྙིང་པོ་མི་དམིགས་སོ། །གང་སྙིང་པོ་མེད་པ་དེ་ནི་གསོག་གོ། གསོགས་གང་ཡིན་པ་དེ་
ནི་གསོབ་པོ།། གསོབ་གང་ཡིན་པ་དེ་ནི་སྟོང་པ་འོ། །ཅེས་གང་ཡིན་པ་དེ་ནི། བདག་དང་བདག་གི་དང་། རྟག་པ་དང་། རྟན་པ་དང་ཐེར་ཟུང་དང༌། མི་འགྱུར་བའི་ཆོས་
ཀྱིས་སྟོང་སྟེ། གང་སེམས་ཅན་མེད་པ་དེ་ནི་སྲོག་མེད་པ་ཏེ། དེ་ལས་འདོད་ཆགས་མི་སྐྱེད་ཞེ་སྡང་མི་སྐྱེ། གཏི་མུག་མི་སྐྱེའོ།། ཅི་འདོད་པས་ང་ཞེས་བྱ་བ་འམ། །ངའི་ཞེས་
བྱ་བ་འམ། འདི་ནི་ངའི་འོ་ཞེས་ངར་འཛིན་པ་ལོག་པ་འདི་འབྱུང་ཞེས་ན། ང་ཡིང་འཛིན་པ་ལས་མངོན་པར་འདུ་བྱེད་པ་འབྱུང་སྟེ། དེ་ལ་མངོན་པར་འདུ་བྱེད་པ་བཞི་པའོ། །

བཞི་གང་ཞེ་ན། ལུས་ཀྱིས་མངོན་པར་འདུ་བྱེད་དོ།། ངག་གིས་མངོན་པར་འདུ་བྱེད་དོ།། ཡིད་ཀྱིས་རྟགས་ནས་ངག་རྩུབ་པོ་སྨྲས་ཏེ། དེ་ནས་ཕྱིས་
ལུས་ཀྱི་གནོད་པར་བྱེད་དོ།། །དེ་ལྟར་བདག་དང་གཞན་དུ་འདུ་ཤེས་འཛིན་པར་འགྱུར་རོ།། ཤ་རིའི་བུ་བྱིས་པ་སོ་སོའི་སྐྱེ་བོ་ཐམས་ཅད་ནི་འདུ་ཤེས་ཀྱིས་འདུད་པ་ཡིན་
ཏེ། ཤ་རིའི་བུ་དེ་ལ་བྱང་ཆུབ་སེམས་དཔའ་ཕྱིན་ལོག་གི་འདུ་ཤེས་འདི་ལྟར་རིག་ནས་སུ་དང་ཡང་སྟེན་པར་མི་བྱེད་དོ།། དེ་ཅིའི་ཕྱིར་ཞེ་ན། སྟེན་པ་ལས་དེའི་འཇིགས་
པ་འབྱུང་སྟེ། བདག་ནི་འཇིགས་པས་མི་འདོད་དོ་ཞེས། ཤ་རིའི་བུ་དེའི་ཕྱིར་བྱང་ཆུབ་སེམས་དཔའ་སེམས་ཅན་ཐམས་ཅད་ལ་ཡིད་མི་རྟོན་པ་ཡིན་ནོ། །ཤ་རིའི་
བུ་ཇི་ལྟར་ན་བྱང་ཆུབ་སེམས་དཔའ་སེམས་ཅན་ཐམས་ཅད་ལ་ཕ་མར་འདུ་ཤེས་སྐྱེ་ཅེ་ན། ཤ་རིའི་བུ་འདི་ལ་ཡུན་རིང་པོའི་དུས་ན། མར་མ་གྱུར་པ་དང་། ཕར་མ་
གྱུར་པའི་སེམས་ཅན་གང་ཡང་རྙེད་པར་བླ་བ་མ་ཡིན་ཏེ། སེམས་ཅན་ཐམས་ཅད་ཀྱང་ཕ་མར་གྱུར་ཏོ། །དེ་དག་ལ་འདོད་ཆགས་ཀྱི་སེམས་སྐྱེས་ན། མར་འདུས་
ཤེས་པ་སྤོང་ངོ་། ཞེ་སྡང་གི་སེམས་སྐྱེད་ན། ཕར་འདུ་ཤེས་པས་སྤོང་སྟེ། ཤ་རིའི་བུ་རྣམ་གྲངས་འདིས་ཅི་ནས་སེམས་ཅན་ཐམས་ཅད་བྱང་ཆུབ་སེམས་དཔའི་གཉེན་
ཡིན་པར་དེ་ལྟར་རིག་པར་བྱའོ།། ཤ་རིའི་བུ་སྔོན་བྱུང་བ་འདས་པའི་དུས་ན་བསྐལ་པ་གྲངས་མེད་པ་ཡངས་པ་ཚད་མེད་པ་བསམ་གྱིས་མི་ཁྱབ་པ་དེའི་དུས་དེའི་

༄༅། །གང་ཡང་དེའི་ཚེ་ན། །མཆོག་གི་ཚོགས་ཅན་ཞེས་བྱ་བ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་
སངས་རྒྱས་རིག་པ་དང་ཞབས་སུ་ལྡན་པ། བདེ་བར་གཤེགས་པ་འཇིག་རྟེན་མཁྱེན་པ། སྐྱེས་བུ་འདུལ་བའི་ཁ་ལོ་གྱུར་བ། བླ་ན་མེད་པ་ལྷ་དང་མི་རྣམས་ཀྱི་
སྟོན་པ། སངས་རྒྱས་བཅོམ་ལྡན་འདས་འཇིག་རྟེན་དུ་བྱུང་སྟེ། དེ་ལོ་བྱེ་བ་ཕྲག་དགུའ་བཅུའི་བར་དུ་བཞུགས་སོ། །དེའི་ཉན་ཐོས་བྱེ་བ་ཁྲག་ཁྲིབ་དག་བཅུའི་
འདུས་པ་ཆེན་པོ་བྱུང་ངོ་། །ཡང་དེའི་ཚེ་བྱང་ཆུབ་སེམས་དཔའ་དྲན་པ་རྙེད་ཅེས་བྱ་བ་ཞིག་རྒྱལ་པོའི་རིགས་སུ་སྐྱེ་སྟེ། གཟུགས་བཟང་ཞིང་མཛེམ་པ་ལྟ་ན་སྡུག་སྟེ།
ཁ་དོག་བཟང་པོ་རྒྱས་པོ་མཆོག་དང་ལྡན་པ་ཞིང་བྱུང་སྟེ། དེ་བཙས་མ་ཐག་ཏུ་མས་བུ་མི་བརྒྱད་ཁྲི་བཞི་སྟོང་བྱིན། ཕས་བུ་མོ་བརྒྱད་ཁྲི་བཞི་སྟོང་བྱིན། འཛའ་བོ་དང་
ཉེ་དུ་དང༌། སྣག་གི་གཉན་མཚམས་ཀྱིས་བུ་མོ་བརྒྱད་ཁྲི་བཞི་སྟོང་བྱིན། ཕ་མའི་གཉེན་བཤེས་ཀྱིས་ཀྱང་བུ་མོ་བརྒྱད་ཁྲི་བཞི་སྟོང་། བཉེན་གྱི་གཡོག་ཏུ་
བྱིན་ནོ། །ཤ་རིའི་བུ་བྱང་ཆུབ་སེམས་དཔའི་ཕས་ཁང་པ་གསུམ་བྱེད་དུ་བཅུག་པ་འདི་ལྟེ་སྟེ། དཔྱིངས་དང་། དབྱར་ས་དང་། དགུན་ས་བྱས་སོ། །བྱང་ཆུབ་
སེམས་དཔའ་དུས་བཞིན་དུ་ཁང་པའི་སྟེང་ན་འདུག་སྟེ། གང་ན་འདུག་པ་དེར་སིལ་སྙན་ཐོགས་པ་བརྒྱ་སྟོང་དུ་མ་འོངས་ནས། བསྙེན་བཀུར་དང་རིམ་གྲོ་བྱེད་དོ། །

རོལ་མོའི་སྒྲ་ཕྱུང་མ་ཐག་ཏུག་ཏུ་བྱང་ཆུབ་སེམས་དཔའ་དེ་སྐྱེ་བ་དང་། འཇིག་པའི་འདུ་ཤེས་སྐྱེས་སོ། །སྒྲ་འགགས་མ་ཐག་ཏུ་སྒྲ་འདི་ག་ལས་བྱུང་
གང་དུ་བྱུང་། གང་ནས་འགགས། གང་དུ་འགགས་ཞེས་ཡོངས་སུ་ཚོལ་ཏེ། དེ་མཚན་མོའི་འདུ་ཤེས་ཀྱང་མི་སྐྱེ། ཉིན་མོའི་འདུ་ཤེས་ཀྱང་མི་སྐྱེ་ཞིང་
གཞན་དུ་ན་མི་རྟག་པར་འདུ་ཤེས་སྐྱེ་ཏེ། དེ་མངོན་པར་མི་དགའ་བའི་འདུ་ཤེས་སྐྱེའོ། །ཤ་རིའི་བུ་དེ་ལྟར་བྱང་ཆུབ་སེམས་དཔའ་དྲན་པ་ཐོབ་པ་ཏེ། ལོ་སྟོང་ཕྲག་
བཞི་བཅུ་ནམ་ཡང་ཡིད་རོལ་མོ་ལ་ཆགས་པར་མ་གྱུར་ཏོ། །ལོ་སྟོང་ཕྲག་བཞི་བཅུར་ནམ་ཡང་འདོད་པ་ལ་མ་སྤྱོད། དེ་ཉིད་ན་དེ་ཁྱིམ་ན་གནས་བཞིན་ནུ། བསམ་གཏན་
བཞི་རྣམས་ལ་གཏན་བྱེད་དེ། མངོན་པར་ཤེས་པ་ལྔ་བསྒྲུབས་ནས། དེ་ཁྱིམ་དེ་ནས་རྫུ་འཕྲུལ་གྱིས་སྟེང་གི་བར་སྣང་ལས། བཅོམ་ལྡན་འདས་མཆོག་གི་
ཚོགས་ཅན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ག་ལ་དེར་སོང་སྟེ། བཅོམ་ལྡན་འདས་མཆོག་གོ་ཚོགས་ཅན་དེ་བཞིན་
གཤེགས་པ་ལ་དགེ་བའི་རྩ་བའི་དངོས་པོ་ཅུང་ཟད་ཅིག་ཞུ་འོ་སྙམ་པ་དང་། ཤ་རིའི་བུ་བཅོམ་ལྡན་འདས་མཆོགི་ཚོགས་ཅན་དེ་བཞིན་གཤེགས་པ་དེ་ཉིད་ཀྱི་
ཉིན་པར་ཡོངསུ་མྱ་ངན་ལས་འདས་སོ་ཞེས་ཟེར་རོ། །དེ་ཡོངསུ་མྱ་ངན་ལས་འདས་ཤེས་ཐོས་ནས། ས་ཕྱོགས་དེ་ཉིད་དུ་ངུ་ཞིང་རྒྱལ་ཏེ། ཁ་སྦུབ་ཏུ་སའི་སྟེང་

༄༅། །དག་སྨྲས་སོ། །འཇིག་རྟེན་སྒྲོལ་མཛད་འདི་ལྟ་བུ། ཆོས་རྣམས་ཀུན་གྱི་ཕ་རོལ་ཕྱིན། བག་མེད་གནས་
སུ་བདག་སོང་ནས། བདག་ཉིད་ཡོངསུ་སླུས་པར་གྱུར། བསྐལ་པ་བྱེ་བ་ཕྲག་སྟོང་གིས། དེ་བཞིན་གཤེགས་པ་འབྱུང་འགྱུར་ན། མགོན་པོ་བདག་གིས་མཉེས་
མ་བྱས། བདག་གི་སྐྱབས་འགྱུར་སུ་ཞིག་ཡོད། བདག་ལ་སངས་རྒྱས་མ་བརྗོད་པ། མ་ནི་བདག་གི་དགྲ་ཡིན་སྙམ། སྐྱེ་མ་ཐག་ཏུ་དེའི་ཚེ། དེ་བཞིན་གཤེགས་པ་ལྟ་བ་
བཞིག། གང་གིས་འདོད་ལ་བདག་སྦྱར་བ། ཕ་ནི་བདག་གི་དགྲར་སེམས་ཏེ། དེ་དག་དབང་དུ་གྱུར་བས་ན། འཇིག་རྟེན་མགོན་པོ་མ་མཉེས་བྱས། འདི་ལྟར་
སངས་རྒྱས་གསུང་སྒྲ་ནི། ཡན་ལག་དྲུག་བཅུ་བདག་མ་ཐོབ། བདག་གི་སངས་རྒྱས་མ་མཉེན་བྱས། བདག་ལ་ཉམས་པ་ཆེན་པོ་བྱུང་། འཇིག་རྟེན་ཕན་མཛད་
ཐུགས་རྩེ་དེ་ལྟ་བུ། ཆོས་རྣམས་ཀུན་ཀྱི་ཕ་རོལ་ཕྱིན་པ་ནི། །བག་མེད་པ་ཡིས་དེ་རིང་དུས་འདས་ཏེ། རྐང་གཉིས་གཙོ་བོ་བདག་གིས་མ་མཉེས་བྱས། བསྐལ་པ་ཁྲག་
ཁྲིག་བྱེ་བ་འཕྲག་རྒྱར་ཡང་། སངས་རྒྱས་བརྒྱ་ལས་མཐོང་བ་འང་རྙེད་པར་དཀའ། བདེ་གཤེགས་མྱ་ངན་འདས་ནས་ཕྱིན་པ་ནི། རྒྱལ་བ་དང་འདིར་བདག་གིས་
མ་མཉེས་བྱས། སྐྱེས་མ་ཐག་ཏུ་འདི་ལྟར་སངས་རྒྱས་མ་བརྗོད་པ། ཕ་དང་མ་ནི་དེ་རིང་དགྲ་ཡིན་སྙམ། གལ་ཏེ་རྒྱལ་བ་བཞུགས་ལ་མཐོ་གྱུར་ན། ཆོས་རྣམས་

ཉན་ཅིང་མཆོད་པ་བྱ་བ་ཞིག། བདེ་གཤེགས་འདིར་ནི་བདག་ཕྱིན་པ། དེ་བཞིན་གཤེགས་པས་ཡན་ལག་དྲུག་བཅུ་པོ། དེ་དག་ཀུན་དང་ལྡན་པའི་དབྱངས་འབྱུང་
བ། རྒྱལ་བའི་དེ་དག་བདག་གིས་དེང་མཐོང་། མྱ་ངན་འདས་ནས་འདིར་ནི་བདག་ཕྱིན་པ། དེ་རིང་བདག་ཕྱིན་ལ་ཉམས་པ་ཆེན་པོ་བྱུང་། སྔོན་གྱི་སངས་རྒྱས་དག་གིས་རྟག་བརྟན་
པ། གྱ་ནོམ་ཆོས་རྣམས་བདག་ལ་མི་སྟོན་ཏོ། །དེ་ནས་ཤ་རིའི་བུ་བྱང་ཆུབ་སེམས་དཔའ་དེས་ཕྱོགས་དེ་ནས་མྱུར་དུ་ལངས་ཏེ། བཅོམ་ལྡན་འདས་མཚོ་འམ་གི་ཚོགས་ཅན་དེ་བཞིན་
གཤེགས་པ་དགྲ་བཅོམ་པ་ཡང་དག་པ་རྫོགས་པའི་སངས་རྒྱས་ག་ལ་བ་དེར་སོང་སྟེ་ཕྱན་ཕྱིན་ནས། དེ་བཞིན་གཤེགས་པའི་ཁྲི་ལ་ངུ་ཞིང་ལན་རྒྱ་སྟོང་
དུ་མ་བཀོར་བ་བྱས་ནས། ཕྱོགས་ཅིག་ཏུ་འདུག་སྟེ། ཚིགས་སུ་བཅད་པ་འདི་དག་གསོལ་ཏོ།། སེམས་ཅན་མཆོག་ནི་ཡང་དག་སྟེ། ཡང་དག་ཆོས་རྣམས་
བསྟན་མཛ། །བྱང་ཆུབ་དམ་པ་མཆོག་གི་ཕྱིར། བདག་གི་སེམས་ནི་ཡང་དག་སྐྱེས། ཤེས་རབ་ཆེན་པོ་ཡང་དག་གསུང། དེ་བཞིན་གཤེགས་པ་མི་མཐོང་སྟེ།
རྒྱལ་བ་ཁྱོད་ཀྱི་ཅི་འདྲ་བ། བདག་གི་ཤེས་པའང་དེ་འདྲར་འགྱུར། བདག་སྔོན་སྟོབས་ཀྱང་ཆུང་བ་སྟེ། ཤེས་རབ་ཞན་པ་བདུད་གྱི་ཕྱོགས། །ཁྱིམ་གྱི་གནས་
ནི་འཚིས་བས་ན། མིའི་གཙོ་བོ་མ་མཉེས་གྱིས། སྔོན་གྱི་བསོད་ནམས་མཆིས་པས་ནི། དེ་བཞིན་གཤེགས་པ་བདག་གིས་མཐོང་། ཆོས་

༄༅། །དུ་འགྱེལ་ནས་དེའི་ཚེ་ཚིགསུ་བཅད་པ་འདི་རྣམས་བདག་ལ་མི་སྟོན་པས། །དེ་ཕྱིར་ཤིན་དུ་སྡུག་བསྔལ་ལོ། །ལྷ་དང་ཀླུའི་མདུན་
དུ་ནི། །བདེན་པའི་ཚིག་རྣམས་བདག་གིས་བརྗོད། །ཇི་ལྟེ་བདག་ནི་ཡང་དག་ཏུ། །ཇི་སྐད་སྨྲས་པ་བཞིན་གྱུར་ཏེ། །མ་འོངས་པའི་དུས་ཀྱི་ཚེ། །གླང་པོ་ཆེན་པོ་དོན་གཟིགས་པ
ཡང་དག་ཉིད་ཀྱི་ཆོས་སྟོན་པ། །མི་མཆོག་སངས་རྒྱས་འགྱུར་བའི་བགྱི། མི་ཁོམ་བར་ནི་མི་སྐྱེ་ཞིང་། །སྐྱེས་ནས་འདོད་པ་སྟེན་མི་བགྱི། །བུད་མེད་དངོས་པོར་
མི་འགྱུར་ཞིང་། །བདུད་ཀྱི་བཅིངས་པ་གཅད་པར་བགྱི། །མངོན་སུམ་དུ་ནི་ཆོས་སྟོན་པ། །སངས་རྒྱས་རྣམས་ནི་རྟག་ཏུ་ལྟ། །མཐོང་ནས་རབ་དུ་དད་པར་བགྱི།
དད་ནས་སྟི་སྟང་རིམ་གྲོ་བགྱི། །བདག་གིས་གང་སྨྲས་ཚིག་འདི་ནི། །ཡང་དག་བདེན་པར་འགྱུར་ཞེ་ན། །བདེན་པ་དེས་ན་སངས་རྒྱས་འདི། །བྱང་ཆུབ་བཞེན་
དུ་བཞུགས་པར་ཤོག །ཚིག་འདི་རྣམས་ནི་སྨྲས་པ་དང་། །དེ་བཞིན་གཤེགས་པ་ཅོ་གེར་བཞུགས། །ལྷ་རྣམས་བྱེ་ཕྲག་སྟོང་གིས། དེ་ཚེ་རབ་ཏུ་གོས་རབ་
གཏོང་། །དེ་ནི་རབ་ཏུ་ཡིད་དགའ་ནས། བར་སྣང་ལ་ནི་འདུག་འགྱུར་ཏེ། །བར་སྣང་ལ་ཡང་འདུག་ནས་སུ། །རྒྱལ་བ་དེ་ལ་ཚིག་བཅད་བསྟོད། །སྣང་བར་གྱུར་
པ་ཕན་པའི་ཐུགས། །རྫུ་འཕྲུལ་ཆེན་པོ་དེ་མ་གསུང་། །མཆོག་གི་ཆོས་རྣམས་སྟོན་མཛད་པ། །སངས་རྒྱས་སྨྲ་བ་མགོན་པོ་དྲན། །དེས་ཚིགས་སུ་བཅད་

པ་དེ་དག་སྨྲས་ནས། །འཁོར་རྣམས་རྒྱ་ཆེར་ཚིམ་པར་བྱ་བའི་ཕྱིར། །དེའི་ཚེ་ཚིགས་སུ་བཅད་པ་འདི་དག་སྨྲས་སོ། །བདག་ནི་མི་གཙོས་ལུས་བསྟན་ཏེ། །འཇིག་
རྟེན་དུ་ཡང་སངས་རྒྱ་འགྱུར། །བདག་གིས་རྗེས་སུ་སློབ་གྱིས་ལ། །དེ་བཞིན་གཤེགས་རི་མོ་གྱིས། །བདག་ལ་རྗེསུ་ཐུགས་རྩེའི་ཕྱིར། །མྱ་ངན་འདས་པ་འང་བཞེངས་
གྱུར་ན། །འཇིག་རྟེན་མགོན་པོ་བསམ་མི་ཁྱབ། །སུ་ཞིག་སངས་རྒྱས་དད་མི་བྱེད། །དེ་བཞིན་གཤེགས་པ་ལ་དེས་དགེ་བའི་རྩ་བ་བསྐྱེད་དེ། །མཆོད་པ་དང་རིམ་
གྲོ་ཆེར་བྱས་ནས། །དགེ་བའི་རྩ་བ་དེ་ཉིད་ཀྱིས་ཤི་འཕོས་པ་དང་། །བདེ་འགྲོ་མཐོ་རིས་སུ་སྐྱེ་སྟེ། །དེ་བསྐལ་པ་བྱ་བ་ཕྲག་ཉི་ཤུར་ངན་འགྲོ་ལོག་པར་རྟུབ་བར་མ་སོང་
དོ། །བསྐལ་པ་བྱེ་བ་ཕྲག་ཉི་ཤུར་འདོད་པ་ལ་ནམ་ཡང་ཡོངསུ་མི་སྤྱོད་དོ། །བླ་ན་མེད་པ་ཡང་དག་པར་རྫོགས་པའི་བྱང་ཆུབ་རབ་ཏུ་འདོད་པའི་ཕྱིར། །དེ་དག་
ཐམས་ཅད་ལ་ཡང་མཆོད་པ་དང་རིམ་འགྲོ་བྱས་ཏེ། །ཐམས་ཅད་དུ་འང་ཚངས་པར་སྤྱོད་པ་སྤྱད་ནས་ད་བསྐལ་པ་ཐ་མ་དུས་ཐ་མ་ལ་ལུས་ཐ་མ་བདག་གི་དངོས་པ་ཐ་མ་
ཐོབ་པའི་ཚེ། །རང་གི་དགེ་བའི་རྩ་བས་བསྐུལ་ནས། །ས་ལའི་རྒྱལ་པོ་ཞེས་བྱ་བ་དེ་བཞིན་གཤེགས་པ་དགྲ་བཅོམ་ཡང་དག་པར་རྫོགས་པའི་སངས་རྒྱས་རིག་པ་དང་
ཞབས་ཅུསུ་ལྡན་པ། །བདེ་བར་གཤེགས་པ་འཇིག་རྟེན་མཁྱེན་པ། །སྐྱེས་བུ་འདུལ་ཁ་ལོ་གྱུར་བ། །བླ་ན་མེད་པ་ལྷ་དང་མི་རྣམས་ཀྱི་སྟོན་པ། །

༄༅། །སངས་རྒྱས་བཅོམ་ལྡན་འདས་འཇིག་རྟེན་དུ་བྱུང་སྟེ། །ཤ་རིའི་བུ་བཅོམ་ལྡན་འདས་ས་ལའི་
རྒྱལ་པོའི་ཚེའི་ཚད་ནི་བསྐལ་པ་བྱེ་བ་ཕྲག་ཉི་ཤུར་གྱུར་ཏོ། །ཤ་རིའི་བུ་དེ་བཞིན་གཤེགས་པ་ས་ལའི་རྒྱལ་པོའི་ཉན་ཐོས་འདུས་པ་ནི་གཉིས་བྱུང་སྟེ། ཉན་
ཐོས་འདུས་པ་ཅིག་ལ་ནི་དགེ་སློང་བྱེ་བ་ཕྲག་ཉི་ཤུ་ཡོད་དོ། །ཉན་ཐོས་འདས་པ་གཉིས་པ་ལ་ནི་དགེ་སློང་སྟོང་ཕྲག་བཞི་བཅུ་ཡོད་དོ། །ཐམས་ཅད་ཀྱང་
དགྲ་བཅོམ་པ་ཟག་པ་ཟད་པ། ཉོན་མོངས་པ་མེད་པ། དབང་དང་ལྡན་པ་གྱུར་པ་ནས། སེམས་ཀྱིད་དབང་ཐམས་ཅད་ཀི་དམ་པའི་ཕ་རོལ་དུ་སོན་པའི་བར་དུའོ། ཡོངས།
སུ་མྱ་ངན་ལས་འདས་པའི་རིང་སྲེལ་ཡང་རྒྱས་པར་འགྱུར་རོ། །ཤ་རིའི་བུ་དེ་བཞིན་གཤེགས་པ་ལས་ལའི་རྒྱལ་པོ་ཡོངསུ་མྱ་ངན་ལས་འདས་པའི་དམ་ཆོས་ནི་ལོ
སྟོང་ཕྲག་བཅུར་གནས་སོ། །དེ་ནས་བཅོམ་ལྡན་འདས་ཀྱིས་དེའི་ཚེ་ཚིགས་སུ་བཅད་པ་འདི་དག་གསུངས་སོ། །བསྐུལ་བ་བྱེ་བ་ཉི་ཤུར་ནི། །ངན་གྲོ་ནམ་ཡང་
མ་སོང་སྟེ། བསྐལ་བ་བྱེ་བ་ཉི་ཤུར་ཡང་། །འདོད་པ་དག་ལས་ཡོངསུ་མ་སྟོན། །དེའི་བར་དུ་སངས་རྒྱས་ནི། །སྟོང་ཕྲག་བདུན་རྣམས་མྱ་ངན་འདས། །དེར་ནི་
ཚངས་པར་སྤྱོད་པ་སྤྱད་དོ། །ཆོས་འདོད་པར་ཡང་རྟག་ཏུ་གྱུར། །དེ་ཕྱིས་བྱང་ཆུབ་སངས་རྒྱས་ནས། །རྒྱལ་བ་ས་ལའི་དབང་པོར་འགྱུར། །བྱེ་བ་སྟོང་བྲག་སུམ་བཅུ་

རྣམས། །བྱང་ཆུབ་མཆོག་ལ་རབ་ཏུ་ཀོན། །སྲོག་ཆགས་ཀུན་ལ་ཕན་པའི་ཕྱིར། །བྱང་ཆུབ་དམ་པ་སངས་རྒྱས་ན། །བསྐལ་པ་བྱེ་བ་ཕྲག་ཉི་ཤུར་ནི། །སྲོག་ཆགས་རྣམས་
ལ་ཆོས་བསྟེན་ཏོ། །སྟོང་ཕྲག་དག་ནི་བཞི་བཅུ་དང་། །གཞན་ཡང་བྱེ་བ་ཉི་ཤི་སྙེད། །ཐམས་ཅད་སྲོག་གང་ཟག་དྲང་སྲོང་གི །དགེ་འདུན་དེའི་ཚེ་དེའི་དུས་
བྱེད། །སྟོན་པ་མྱ་ངན་འདས་ནས་ཀྱང་། །རིང་སྲེལ་ཤིན་དུ་བརྒྱས་པར་འགྱུར། །མཆོད་རྟེན་སྟོང་ཕྲག་དྲག་བཅུ་དང་། །བྱེ་བ་དག་ཀྱང་དེར་འབྱུང་ངོ་། །མྱ་ངན་
འདས་ནས་དམ་པའི་ཆོས། །ལོ་ན་སྟོང་ཕྲག་བཅུར་གནས་ཏེ། །རྒྱལ་བའི་བསྟན་པ་ཐོས་ནས་ནི། །སུ་ཞིག་དེ་ལ་དད་མི་བྱེད། །སངས་རྒྱས་ཀྱི་ནོ་ཆོས་ཐོས་ནས།
མཁས་པ་སུ་དག་ནེམ་ནུར་བྱེད། །དེ་དག་ངན་འགྲོར་མི་འགྲོ་སྟེ། །མྱུར་དུ་མྱ་ངན་འདས་པ་རིག །ཤ་རིའི་བུ་དེ་ལྟར་ཚུལ་ཁྲིམས་ཡོངསུ་དག་པའི་བྱང་ཆུབ་སེམས་དཔའ་
སེམས་ཅན་ཐམས་ཅད་ལ་ཕ་དང་མར་འདུ་ཤེས་བསྐྱེད་དེ། འདོད་ཆགས་སེམས་སྐྱེས་པ་ནི་མར་འདུས་ཤེས་པས་སྤོང་ངོ་། །ཞེ་སྡང་གི་སེམས་སྐྱེད་པ་ནི་ཕར་
འདུ་ཤེས་པས་སྤོང་ངོ༌། །བམ་པོ་བཅུ་ཅིག་པ། །ཤ་རིའི་བུ་གཞན་
ཡང་ཚུལ་ཁྲིམས་ཡོངས་སུ་དག་པའི་བྱང་ཆུབ་སེམས་དཔའ་བདག་ཉིད་ལ་མི་མཐུན་པ་མང་དུ་གནས་པ་ཡིན། དེ་འདོད་ཆགས་ཀྱི་ཕྱིར། ཚུལ་བཞིན་ཡིད་

༄༅། །ལ་བྱེད་པས། འདོད་པ་ཡང་དག་པར་མི་མཐུན་པ་སྐྱེད་དེ། དེ་འདོད་པ་དང་འདོད་པའི་མི་འཐུན་པ་ཡང་
རབ་ཏུ་ཤེས་སོ། །དེ་ལ་འདོད་པའི་མི་འཐུན་པ་གང་ཞེ་ན། འདོད་པ་ཞེས་བྱ་བ་ནི་གང་། མིག་གི་ཤེས་པར་བྱ་བའི་གཟུགས་ལ་མངོན་པར་ཆགས་པ་ནི་
འདོད་པ་ཞེས་བྱ་འོ། །གཞན་ཡང་འདོད་པ་ཞེས་བྱ་བ་གང་། རྣབས་ཤེས་པར་བྱ་བའི་སྒྲ་ལ་མངོན་པར་ཆགས་པའོ། །དེ་བཞིན་དུ་སྦྱར་ཏེ། གང་
སྣས་ཤེས་པར་བྱ་བའི་དྲི་དང་། ལྕེས་ཤེས་བར་བྱ་བའི་རོ་དང་། ལུས་ཀྱིས་ཤེས་པར་བྱའི་རེག་པ་ལ་མངོན་པར་ཆགས་པ་དེ་ནི་འདོད་པ་ཞེས་བྱའོ། །དེ་ལ་
གང་མངོན་པར་ཚགས་པ་དེ་ནི་ལྷག་པར་ཞེན་པའོ། །གང་ལྷག་པ་ཞེན་པ་དེ་ནི་ཀུན་དུ་སྦྱོར་བའོ། །གང་ཀུན་དུ་སྦྱོར་བ་དེ་ནི་མངོན་པར་འགྲུབ་པའོ། །གང་
མངོན་པར་གྲུབ་པ་དེ་ནི་འཆིང་བ་སྟེ། དེ་ལ་གང་མངོན་པར་ཆགས་པ་དེ་ནི་ལྷགས་པར་ཞེན་པའོ། །ཞེན་བ་དེ་ནི་ཀུན་དུ་སྦྱོར་བའོ། །འདྲེན་པའི་འཆིང་བས་བཅིངས་
བ་སྟེ། །བཅིངས་པས་ངེས་པར་བཅིངས་པ་སྟེ༑ བཅིངས་པ་ངེས་པར་བཅིངས་པ་ཤིན་དུ་ངེས་པར་བཅིང་བ། ཅིས་བཅིངས་ཤེས་ན། གཟུགས་ཀྱི་བཅིངས་
པ་ནི། བཅིངས་ཤེས་བྱ་བ་ནས། སྒྲ་དང་དྲེ་དང་རོ་དང་རེག་གིས་བར་གྱི་བཅིངས་བས་བཅིངས་ཤེས་བྱའོ། །གཟུགས་ཀྱི་བཅིངས་པ་གང་ཞེ་ན།

འདི་ལྟ་སྟེ་ལུས་ཐོབ་བའི་གཟུགས་དེ་ལ་གང་བདག་ཏུ་འདུ་ཤེས་པ་དང༌། སྲོག་ཏུ་འདུ་ཤེས་པ་དང་། གང་ཟག་ཏུ་འདུ་ཤེས་པ་དང་། རྟག་པར་འདུ་
ཤེས་པ་དང་། རྟན་པར་འདུ་ཤེས་པ་དང་། ཐེར་ཟུག་ཏུ་འདུ་ཤེས་པ་དང་། རྫས་སུ་འདུ་ཤེས་པ་དང་། རིལ་པོར་འདུས་ཤེས་པ་དང་། གོང་པོར་འདུ་ཤེས་པ་
དེ་ནི་གཟུགས་ཀྱི་བཅིངས་པ་ཞེས་བྱའོ། །ཡང་གཟུགས་ཀྱི་བཅིང་བ་གང་ཞེ་ན། འདི་ལྟ་སྟེ། ལུས་མངོན་པར་གབ་པ་དེ་ལ་རིམ་གྲོ་བྱའོ་སྙམ་ནས། དེ་བདག་
ལ་བྱམས་པས་སང་ཆུང་མ་ལ་མངོན་པར་ཆགས་པར་བྱེད་དེ། གཟུགས་ཀྱི་བཅིང་བས་བཅིངས་ནས། འདོད་པའི་ལོངས་སྤྱོད་ཐོབ་པས། མི་དགེ་བའི་ལས་
མངོན་པར་འདུ་བྱེད་དེ། འདོད་པའི་ཉེས་བ་ནི་མི་ཤེས་སོ། །དེ་ལ་འདོད་པའི་ཉེས་པ་གང་ཞེ་ན། །ཉེས་པ་དག་པ་འདོད་པ་དང་། ཉེས་པ་ལ་འདོད་པ་མེད་
ཀྱི་གང་ངན་སོང་དུ་གཞོལ་བའི་འདོད་པའི་ཉེས་པ་དེ་དག་བསྟན་པར་བྱའོ་སྙམ་མོ། །དེ་ལ་ངན་སོང་དུ་གཞོལ་བའི་འདོད་པའི་ཉེས་པ་གང་ཞེས་ན། ཤ་རིའི་བུ་འདོད་
པའི་སྟེན་པ་ནི་སྡིག་པ་མི་བྱེད་པ་ཅུང་ཟད་ཀྱང་མེད་དེ། འདིའི་རྣམ་པར་སྨིན་པས་སྡུག་བསྔལ་ཡོངསུ་བཟུང་བར་མ་གྱུར་པ་གང་ཡང་མེད་ཅེས་བཤད་དོ། དེ་
ལྟར་ཤ་རིའི་བུ་སྟོང་གི་འཇིན་རྟེན་གྱི་ཁམས་སུ་རབ་ཏུ་རྟགས་ན། ཇི་ལྟར་བདག་གི་ཆུང་མ་ལྟ་བུར་དགའ་གྱུར་པ་ནི་གང་ཡང་མེད་དོ། །དེ་ཅིའི་ཕྱིར་ཞེ་ན། ཤ་རིའི་བྱ་

༄༅། །དེ་བཞིན་གཤེགས་པ་ནི་ཡེ་ཤེས་དང་ལྡན་ནོ། །སེམས་ཅན་ཐམས་ཅད་ནི་མི་ཤེས་པ་སྟོ། གང་ཡེ་ཤེས་
དང་ལྡན་པས་སྨད་པ་དེ་ནི་རབ་ཏུ་ཡང་དག་པའོ། །གང་མི་ཤེས་པས་ཡོངས་སུ་བྲིན་པ་དེ་ནི་ཡང་དག་པ་མ་ཡིན་པའོ། །མི་ཤེས་པས་གང་ཡོངས་སུ་བཟུང་ཞེ་ན།
འདུས་བྱས་ཡོངས་སུ་བཟང་ངོ་། །བུ་དང་བུ་མོ་དང་། ཆུང་མ་ཡོངས་སུ་བཟུངས་ངོ་། །དེས་དེ་ལྟར་ཡོངས་སུ་བཟུང་། ཕན་ཚུན་ཡོངས་སུ་བཟུང་། འཕགས་
པའི་ལམ་གྱི་ཀུན་དུ་མ་བཟུང་ཏེ། བུ་ཕོ་དང་བུ་མོ་དང་ཆུང་མས་ཀུན་དུ་བསྐོར་ཅིང་སྲིད་པའི་ཉེ་བར་ལེན་པ་ནི་བར་ཏུ་བཅོད། ཚུལ་ཁྲིམས་ཀྱི་བར་དུ་གཅོད། བསམ་གཏན་
གྱི་བར་དུ་གཅོད། མཐོ་རིས་ཀྱི་བར་དུ་གཅོད། མྱ་ངན་ལས་འདས་པའི་བར་དུ་གཅོད་པའོ། །བྲན་ཕོ་དང༌། བྲན་མོ་ཡོངས་སུ་འཛིན་དང་། བུ་ཕོ་བུ་མོ་དང་
ཆུང་མ་ཡོངསུ་འཛིན་པ་ནི། དགེ་བའི་ཆོས་ཐམས་ཅད་ཀྱི་བར་དུ་གཅོད་པའོ། །གོང་མ་བཞིན་དུ་སྦྱར་ཏེ། བུ་ཕོ་དང་། བུ་མོ་དང་། ཆུང་མ་ཡོངསུ་འཛིན་པ་
དགྲར་གྱུར་པ་ཡོངསུ་འཛིན་ཏོ། །སེམས་ཅན་དམྱལ་དང་། དུད་འགྲོའི་སྐྱི་གནས་དང་། གཤིན་རྗེའི་འཇིག་རྟེན་ཡོངསུ་འཛིན་པའོ། །མདོར་ན་མི་དགེ་བ་
ཐམས་ཅད་ཡོངསུ་འཛིན་པ་སྟེ། ཐ་མ་ཟས་བཟང་པོའི་ཡང་བར་ཏུ་གཅོད་པའོ། །སངས་རྒྱས་མཐོང་བའི་བར་དུ་གཅོད་པའོ། །གོང་མ་བཞིན་དུ་སྦྱར་ཏེ།

མཉམ་པ་དང་། དགེ་འདུན་ལ་བསྙེན་བསྐུར་བྱ་བ་དང་། སངས་རྒྱས་བལྟ་བར་དད་པ་རྙེད་པ་དང་། ཆོས་ཉན་པར་དད་པ་རྙེད་པ་དང་། དགེ་འདུན་ལ་བསྙེན་
བཀུར་བྱ་བར་དད་པ་རྙེད་པ་དང་། དལ་བ་འབྱོར་པ་རྙེད་པའི་བར་དུ་གཅོད་པའོ། །གོང་མ་བཞིན་དུ་སྦྱར་ཏེ། ཚུལ་ཁྲིམས་ཀྱི་ནོར་དང་། ཐོས་པའི་ནོར་དང་།
ཤེས་རབ་ཀྱི་ནོར་དང་། གཏོང་བའི་ནོར་དང་། ཁྲེལ་ཡོད་པའི་ནོར་དང་། ངོ་ཚ་ཤེས་པའི་ནོར་པའི་བར་དུ་གཅོད་པའོ། །ཆུང་མ་དང་བུ་མོ་ཡོངས་སུ་འཛིན་པ་ནི་མ་
དང་བུ་མོ་ཡོངས་སུ་འཛིན་པའོ། ཆུང་མ་དང་བུ་དང་མོ་ཡོངསུ་འཛིན་པ་ནི་འཆལ་བའི་ཚུལ་ཁྲིམས་དང་། སེར་སྣ་དང་འཆལ་པའི་ཤེས་རབ་དང་། ཁྲེལ་མེད་པ་དང་།
ངོ་ཚ་མ་ཤེས་པས་ཡོངསུ་འཛིན་པའོ། །ཆུང་མ་དང་། བུ་དང་བུ་མོ་ཡོངསུ་འཛིན་པ་ནི་ནད་དང་། །འབྲས་དང་། ཟུང་དུ་ཡོངསུ་འཛིན་པའོ། །མེའི་
ཕུང་པོ་ཡོངསུ་འཛིན་པའོ། །སྦྲུལ་གདུག་པ་ཡོངསུ་འཛིན་པའོ། །ཁྱིམ་གྱི་གནས་ནི་དུད་ཁྲོད་གྱི་གནས་སོ། །དུད་ཁྲོད་དང་ཁྱིམ་ནི་མྱ་ངན་དགོན་པ་སྨྲ་བའི་ས་མེད་པ་སྟེ།
ཆོས་དཀར་པོ་ཐམས་ཅད་རྐུ་བའོ་ཞེས་དེས་བཤད་དོ། །བུ་མོ་དང་ཆུང་མ་ལ་ཆགས་པ་ནི་རྡོ་སེར་བ་འབབ་པ་ལ་ཆགས་པའོ། །རལ་གྲིའི་སོ་ལ་ཆགས་པའོ། །ལྕགས་ཀྱི་ཁྲི་
སྲེག་པ་ལ་ཆགས་པའོ། །དེའི་མེ་ཏོག་དང་། སྤོས་དང་། ཕྲེང་བ་དང་། བྱུག་པ་དང་། ལྕགས་ཀྱི་ཐུ་ལུམ་གྱི་ཕྲེང་བ་དང་། ཤང་ལྕི་བྱུག་པ་ལ་ཆགས་པ་འོ།།

༄༅། །ཁྱིམ་ཡོངསུ་འཛིན་པ་ནི་ལྕགས་ཟངས་ཡོངས་སུ་འཛིན་པའོ། །བྲན་ཕོ་དང་། བྲན་མོ་དང་། ལས་བྱེད་
པའི་མི་ཡོངས་སུ་འཛིན་པ་ནི། སེམས་ཅན་དམྱལ་བའི་སྲུངས་མ་{ཡོམས་ཡོངས་}སུ་འཛིན་པའོ། །གླང་པོ་ཆེ་དང་། རྔ་མོ་དང་། བ་ལང་དང་། བུང་བུ་དང་། ལུག་དང་༑
ཁྱིམ་བྱ་དང་། ཕག་ཡོངས་སུ་འཛིན་པ་ནི་སྲོག་ཆགས་སྲེ་བོ་དང་། ཁྲ་བོ་དཔག་ཚད་བརྒྱ་པ་ཡོངས་སུ་འཛིན་པའོ། །ཆུང་མ་དང་། བུ་དང་བུ་མོ་ཡོངས་སུ་འཛིན་
པའི་སྡུག་བསྔལ་དང་ཡིད་བདེ་བ་དང་། འཁྲུག་པ་ཐམས་ཅད་ཡོངསུ་འཛིན་པའོ། །ཤ་རིའི་བུ་ལྕགས་ཀྱི་ཁྲི་དཔག་ཚད་སྟོང་། རབ་ཏུ་ཚ་བ། ཀུན་དུ་རབ་ཏུ་འབར་
བ། མེ་དང་འདྲ་བར་འགྱུར་བ་དང་། མཐར་སྦྱར་ཀྱང་བླའི། ཕ་དང་མས་བྱིན་པའི་ཆུང་མ་ལ་རྒྱང་རིང་པོ་ནས་ཀུན་དུ་ཆགས་པའི་སེམས་ཀྱིས་ལྟ་བ་ཡང་དེ་ལྟ་མ་ཡིན་ན།
མཐར་སྦྱར་བ་ལྟ་ཅི་སྨོས། དེ་ཅིའི་ཕྱིར་ཞེ་ན། ཆུང་མ་ནི་སྡུག་བསྔལ་གྱི་རྩ་བའོ། །ཆུང་མ་ནི་ཀུན་ནས་མནར་སེམས་ཀྱི་རྩ་བའོ། །ཆུང་མ་ནི་འཆིང་བའི་རྩ་བ་འོ། །
ཆུང་ནི་དགྲའི་རྩ་བའོ། །ཆུང་མ་ནི་དམུས་ལོང་གི་རྩ་བའོ། །ཆུང་མ་ནི་ཤེས་རབ་ཀྱི་མིག་དང་མི་མཐུན་པའི་རྩ་བའོ། །ཆུང་མ་ནི་ལྕགས་དང་རྡོ་བསྲེགས་པ་བཀམ་
པའི་སའོ། །ཆུང་མ་ནི་ཕ་རོལ་གནོན་པར་བྱེད་པ་དང་འདྲའོ། །ཆུང་མ་ནི་ལོག་པའི་ལས་ཀྱི་རབ་ཏུ་གཟིར་བའོ། །ཅིའི་ཕྱིར་ཆུང་མ་ཞེས་བྱ་ཞེ་ན། ཁུར་སྐུར་པ་དང་།

ཁུར་ཁྱེར་བ་དང་། ཁུར་རབ་ཏུ་ལེན་པ་དང་། ཁུར་ཐོག་པ་དང་། ཁུར་གྱིས་ཉོན་མོངས་པ་དང་། ཁུར་གྱི་ཉེན་པ་དང་། ཁུར་གྱིས་བསྲབས་པས་ན། དེའི་
ཕྱིར་ཆུང་མ་ཞེས་བྱའོ། །སེམས་ཅན་དག་དེ་ལ་གཡོ་བར་བྱེད་པ་ཞེས་བྱ་སྟེ། སྲེད་པས་འཁོར་བར་ཆུང་མ་ལ་གཞོལ་ཞིང་ཆུང་མས་ཡོངསུ་ཟིན། ཆུང་མས་
ཕམ་པར་བྱས། ཆུང་མས་ཡོངསུ་བསྡུས། ཆུང་མས་དབང་བྱས། ཆུང་མས་འཁོལ། ཆུང་མའི་རྗེས་སུ་འབྲང་སྟེ། དེའི་ཕྱིར་ཆུང་མ་ཞེས་བྱའོ། །
ཆུང་མའི་ཕྱིར་ཁུར་ཆེན་པོ་མི་འདོར་རོ། །ཁུར་གང་མི་འདོར་ཞེ་ན། འདི་ལྟ་སྟེ། ཕུང་པོ་ལྔའོ། ཕུང་པོ་ལྔ་གང་ཞེ་ན། གཟུགས་ཀྱི་ཕུང་པོ་དང་། ཚོར་བའི་
ཕུང་པོ་དང་། འདུ་ཤེས་ཀྱི་ཕུང་པོ་དང་། འདུ་བྱེད་ཀྱི་ཕུང་པོ་དང་། རྣམས་པར་ཤེས་པའི་ཕུང་པོ་སྟེ། ཕུང་པོ་ལྔ་པོ་དེ་དག་གི་ཁུར་མི་འདོར་བས་དེའི་ཕྱིར། ཆུང་མ་ཞེས་
བྱའོ། །ཅིའི་ཕྱིར་གོང་སྙིང་གཉིས་པ་ཞེས་བྱ་ཞེ་ན། འདི་ལྟར་ཤ་རིའི་བུ་ཚུལ་ཁྲིམས་ཉམས་པ་གཉིས་པའོ། །ཆོ་ག་ཉམས་བག་ཉིད་པའོ། །ཡང་དག་པའི་ལྟ་
བ་ཉམས་པ་གཉིས་པའོ། །སེམས་ཅན་དམྱལ་བ་དང་། དུད་འགྲོའི་སྐྱེ་གནས་དང་། གཤིན་རྗེའི་འཇིག་རྟེན་དུ་འགྲོ་བ་གཉིས་པའོ། །འཕགས་པའི་ཤེས་རབ་
ཀྱི་བར་ཆད་བྱེད་པའོ། །མྱ་ངན་ལས་འདས་པའི་བདེ་བ་ལ་མི་མཐུན་པའི་ཕྱོགས་བྱེད་པའོ། །སྡུག་བསྔལ་ཐམས་ཅད་ཡང་དག་པར་སྡུད་པ་གཉིས་པ་སྟེས་དེ་ཕྱིར་གོང་

༄༅། །གཉིམ་པ་ཏེ་བྱའོ། ཅིའི་ཕྱིར་བུད་མེད་ཅེས་ཞེ་ན། ཉེས་པ་མང་ཞིང་སྒྱུ་མཐའ་ཡས་པས་དེའི་ཕྱིར་འདི་ནི་སྒྱུ་མ་སྟེ། བུད་མེད་ཅེས་བྱའོ། །
གང་བུད་མེད་ཀྱི་ལག་ཏུ་སོང་བ་དེ་དག་བདུད་ཀྱི་ལག་ཏུ་སོང་བའོ། །གང་བདུད་ཀྱི་ལག་དུ་སོང་བ་དེ་དག་སྡིག་ཅན་གྱི་དབང་དུ་སོང་བ་སྟེ། བུད་མེད་ནི་{ཉིས་ཉེས་}པ་
མང་བ་སྒྱུ་མཐའ་ཡས་པ། སེམས་ཡང་བ། སེམས་མི་བསྟན་པ། སེམས་རབ་ཏུ་གཡོ་ཞིང་མི་རྟན་པ། སྤྲེའུའི་སེམས་སྤྲེའུ་དང་མཚུངས་པ་སྒྱུ་མ་སྟོན་
པ་ལ་མཁས་པ་སྟེ། དེའི་ཕྱིར་བུད་མེད་ཅེས་བྱའོ། །ཤ་རིའི་བུ་བུད་མེད་ནི་སྒྱུ་མའི་གྲོང་ཁྱོར། སྒྱུ་མའི་རྒྱལ་པོའི་ཕོ་བྲང་འཁོར། སྒྱུ་མའི་རྒྱལ་པོའི་ཡུལ་འཁོར།
སྒྱུ་མའི་རྒྱལ་པོའི་སྲིད། སྒྱུ་མའི་ཡུལ། སྒྱུ་མའི་འཇིག་རྟེན་གྱི་ཁམས། སྒྱུ་མའི་མཐའ་ཡས། སྒྱུ་མ་རྒྱས་པ། སྒྱུ་མ་དཔག་ཏུ་མེད་པ། སྒྱུ་
མ་བསམ་གྱིས་མི་ཁྱབ་པ་སྟེ། དེའི་ཕྱིར་བུད་མེད་ཅེས་བྱའོ། །ཤ་རིའི་བུ་དེ་ལྟ་འདོད་པའི་ཉེས་པ་དེ་དག་ནི་ངན་སོང་དུ་འགྲོ་བ་ཞེས་བྱའོ། །འདི་ལྟ་ཤ་རིའི་
བུ་སྒྱུ་མ་བྱེད་པ་ཤིན་དུ་སླངས་པ་ཞིག་ལྟད་མོ་བའི་ནང་དུ་སོང་ནས། སྒྱུ་མ་རྣམ་པ་སྣ་ཚོགས་ཉེ་བར་བསྟན་པ། དེ་བཞིན་དུ་ཤ་རིའི་བུ་བུད་མེད་ཀྱི་སྒྱུ་མ་ཤིན་དུ་
བསླབས་པ་ཡང་མཐོང་བས་ཀྱང་སྐྱེས་བུ་འཆིང་བར་བྱེད། ཐོས་པས་ཀྱང་སྐྱེས་བུ་འཆིང་བར་བྱེད། རེག་པས་ཀྱང་སྐྱེས་བུ་འཆིང་ཞིང་དབང་དུ་བྱེད། གླུ་ལེན་

པས་ཀྱང་སྐྱེས་བུ་ལ་དབང་དུ་བྱེད། གར་བྱེད་པས་ཀྱང་སྐྱེས་བུ་ལ་དབང་དུ་བྱེད། དགོད་པས་ཀྱང་སྐྱེས་བུ་ལ་དབང་དུ་བྱེད་པ་ནས་དུ་བ་དང་།
འགྲོ་བ་དང་། འོང་བ་དང་། འགྲེང་བ་དང་། འདུག་པ་དང་། ཉལ་བ་དང་། རྣམ་པ་ཐམས་ཅད་ཀྱིས་ཀྱང་སྐྱེས་བུ་འཆིང་ཞིང་དབང་དུ་བྱེད་དོ།།
འདི་ལྟ་སྟེ། ཤ་རིའི་བུ་འབྲས་བུའི་ཞིང་ཕུན་སུམ་ཚོགས་པ་སྨིན་པ་ལ་སེར་བ་ཆེན་པོ་བབ་ན་ལྟག་པ་དེ་བཞིན་དུ་ཤརིའི་བུ་བུད་མེད་ཀྱི་སེར་བ་ཡང་དེ་དང་འདྲ་ལྟེ།།
སྐྱེས་བུའི་ཞིང་ན་ཆོས་དཀར་པོ་ཐམས་ཅད་རྣམ་པར་འཇིག་པར་འགྱུར་རོ། །ཤ་རིའི་བུ་དེ་དག་ངན་སོང་དུ་གཞོལ་བའི་འདོད་པའི་ཉེས་པ་ཡིན་ན། གང་བྱིས་པ་
སོ་སོའི་སྐྱེ་བོ{ས་}ཐམས་ཅད་ཀྱིས་མི་ཤེས་པས་ཆུང་མ་ཡོངསུ་འཛིན་ཏོ། །དེ་ལ་ཤ་རིའི་བུ་བྱང་ཆུབ་སེམས་དཔའ་མཁས་པས་ནི་འདོད་པའི་ཉེས་པ་འདི་དག་རིག་
ནས་འདུ་ཤེས་གཉིས་སྐྱེད་དེ། གཉིས་གང་ཞེ་ན། བྱིས་པ་སོ་སོའི་སྐྱེ་བོ་ཐམས་ཅད་ལ་སྐྱེས་བུ་ངན་པར་འདུ་ཤེས་སྐྱེད་པ་དང་། འཕགས་པའི་སེམས་
ཅན་ཐམས་ཅད་ལ་སྐྱེས་བུ་དམ་པར་འདུ་ཤེས་སྐྱེད་པའོ། །དེ་འདུ་ཤེས་འདི་གཉིས་སྐྱེད་ནས། འདི་སྙམ་དུ་སེམས་ཏེ། བདག་ནི་སྐྱེས་བུ་དམ་པའི་འགྲོས་སུ་
འགྲོ་བ་བྱའི། །སྐྱེས་བུ་ངན་པའི་འགྲོསུ་ནི་མ་ཡིན་ནོ། །བདག་སེམས་ཅན་དམྱལ་བའི་འགྲོས་སུ་འགྲོ་བར་མི་བྱ། དུད་འགྲོའི་སྐྱེ་གནས་ཀྱི་འགྲོས་སུ་མ་ཡིན། གཤིན་

༄༅། །རྗེའི་འཇིག་རྟེན་གྱི་འགྲོས་སུ་འགྲོ་བར་མི་བྱ། བདག་འཆལ་པའི་ཚུལ་ཁྲིམས་ཀྱི་འགྲོས་སུ་འགྲོ་བར་མི་བྱ། བདག་ཚུལ་
ཁྲིམས་འཆལ་བ་དང་འགྲོགས་ཤིང་འགྲོ་བར་མི་བྱའོ། །མཆོག་དམ་པ་གཙོ་བོ། །ཆོས་ཐམས་ཅད་སྒྲོབ་པ་མེད་པར་རྟོགས་པ། སངས་རྒྱས་ཡེ་ཤེས་
ཀྱི་འགྲོས་སུ་འགྲོ་བར་བྱའོ། །བདག་རྒྱུན་ལས་བཟློག་པ་སྤྱད་པར་བྱའི། །རྒྱུན་ཀྱི་རྗེསུ་སྤྱོད་པར་མི་བྱ། བདག་སེང་གེའི་སྒྲ་སྒོགས་པར་བྱའོ། །ཝའི་
སྒྲ་བསྒྲག{ས}་པར་མི་བྱ། བདག་ནམ་མཁའ་ལྡིང་གི་མཐུ་སྟོན་པར་བྱའོ། །སྲོག་ཆགས་ཕྲ་མོ་ལྟར་མི་བྱ། བདག་ཅང་ཤེས་ཀྱི་ཟས་དང་། ཟས་ངན་པ་མ་
ཡིན་པ་བཟའ་བར་བྱ་སྟེ། བདག་ཅང་ཤེས་མ་ཡིན་པའི་ཟས་དང་། ཟས་ངན་པ་བཟའ་བར་མི་བྱའོ། །བདག་བསམ་གཏན་བཟང་པོ་དང་། བསམ་
གསྟན་མཆོག་དང་། བསམ་གཏན་རབ་དང་། ཏིང་ངེ་འཛིན་དམ་པ་ཐོབ་པར་འགྱུར་བ། དེའི་རང་བཞིན་གྱིས་བསམ་གཏན་དག་ལ་བསམ་གཏན་དུ་བྱ་སྟེ།
དེའི་རང་མ་ཡིན་པའི་བསམ་གཏན་དང་། དམན་པའི་བསམ་གཏན་ལ་མ་བྱའོ། །བདག་སངས་རྒྱས་ཀྱི་བསམ་གཏན་གྱིས་{རྩེ་རྩ་}བར་བྱའི། ཉན་ཐོས་དང་རང་སངས་
རྒྱས་དང་། བྱིས་པ་སོ་སོའི་སྐྱེ་བོ་ཐམས་ཅད་ཀྱི་བསམ་གཏན་གྱིས་ནི་མ་ཡིན་ནོ། །བདག་མི་གནས་པར་བསམ་གཏན་བྱ་སྟེ། གཟུགས་ལ་མི་གནས་ཚོར་བ་དང་།

༄༅། །ཉམས་པར་འདུ་ཤེས་པ་ཤེས་པ་དང་། གཡང་སར་འདུ་ཤེས་པ་དང་། ཕྱིས་ཁུང་དུ་འདུ་ཤེས་པ་དང་། རྣག་ཏུ་
བློས་ཉེ་བར་སྤྱོད་ཅིད་འདུ་ཤེས་པའོ། །ཤ་རིའི་བུ་བྱང་ཆུབ་སེམས་དཔའ་ངན་སོང་ན་གནས་ན་ཡང་ཁ་དོག་རྒྱས་པའི་བུད་མེད་མཐོང་ན། འདུ་ཤེས་འདི་བཞི་
སྐྱེད་ན། མིར་གྱུར་པ་ན་ལྟ་ཅི་སྨོས། ཐེག་པ་ཆེན་པ་ལ་ཞུགས་པའི་རིགས་ཀྱི་བུས་ཁ་དོག་རྒྱས་པའི་བུད་མེད་མཐོང་ན། འདུ་ཤེས་བཞི་བསྐྱེད་དེ།
ཉམས་སུ་ཤེས་པ་དང་། གཡང་སར་འདུ་ཤེས་པ་དང་། ཕྱིས་ཁོང་དུ་འདུ་ཤེས་པ་དང་། རྣམ་ཏུ་བློས་ཉེ་བར་སྤྱོད་ཅིང་འདུ་ཤེས་པ་དང་། གལ་ཏེ་དེ་ལྟར་རྟགས་
ཀྱང་འདོད་ཆགས་ཀྱི་སེམས་སྐྱེ་བ་ལྟར་ན། དེས་འདུ་ཤེས་གསུམ་སྐྱེད་པར་བྱ་འོ། གསུམ་གང་ཞེ་ན། མ་འདྲ་པ་ལ་མར་འདུ་ཤེས་པ་དང་། སྲིང་མོ་འདྲ་
བ་ལ་སྲིང་མོར་འདུ་ཤེས་པ་དང་། བུ་མོ་འདྲ་བ་ལ་བུ་མོར་འདུ་ཤེས་པ་སྟེ། འདུ་ཤེས་འདི་གསུམ་སྐྱེད་པར་བྱའོ། །དེ་ལྟར་ཤ་རིའི་བུ་བྱང་ཆུབ་སེམས་
དཔའ་ངས་ལེགས་པར་བཤད་པ་ཁོང་དུ་ཆུད་ནས། མདོ་སྡེ་དང་མཐུན་པར་བྱའོ། ཡུན་རིང་པོ་ནས་བདག་གིས་མར་མ་གྱུར་བ་མ། ཕར་མ་གྱུར་པའི་སེམས་ཅན་
དེ་ལྟ་བུ་རྙེད་པར་སླ་བ་མ་ཡིན་ཏེ། སེམས་ཅད་ཐམས་ཅང་བདག་གི་མ་དང་ཕར་གྱུ་པས། མི་ཉིད་ཆུང་མར་བྱ་བའི་མི་རིགསོ་ཞེ་དེ་ལྟར་བརླབ{ས}་པར་བྱའོ། །བྱིས་

༄༅། །ཉམས་པར་འདུ་ཤེས་པ་ཤེས་པ་དང་། གཡང་སར་འདུ་ཤེས་པ་དང་། ཕྱིས་ཁུང་དུ་འདུ་ཤེས་པ་དང་། རྣག་ཏུ་
བློས་ཉེ་བར་སྤྱོད་ཅིད་འདུ་ཤེས་པའོ། །ཤ་རིའི་བུ་བྱང་ཆུབ་སེམས་དཔའ་ངན་སོང་ན་གནས་ན་ཡང་ཁ་དོག་རྒྱས་པའི་བུད་མེད་མཐོང་ན། འདུ་ཤེས་འདི་བཞི་
སྐྱེད་ན། མིར་གྱུར་པ་ན་ལྟ་ཅི་སྨོས། ཐེག་པ་ཆེན་པ་ལ་ཞུགས་པའི་རིགས་ཀྱི་བུས་ཁ་དོག་རྒྱས་པའི་བུད་མེད་མཐོང་ན། འདུ་ཤེས་བཞི་བསྐྱེད་དེ།
ཉམས་སུ་ཤེས་པ་དང་། གཡང་སར་འདུ་ཤེས་པ་དང་། ཕྱིས་ཁྱོང་དུ་འདུ་ཤེས་པ་དང་། རྣམ་ཏུ་བློས་ཉེ་བར་སྤྱོད་ཅིང་འདུ་ཤེས་པ་དང་། གལ་ཏེ་དེ་ལྟར་རྟགས་
ཀྱང་འདོད་ཆགས་ཀྱི་སེམས་སྐྱེ་བ་ལྟར་ན། དེས་འདུ་ཤེས་གསུམ་སྐྱེད་པར་བྱ་འོ། གསུམ་གང་ཞེ་ན། མ་འདྲ་པ་ལ་མར་འདུ་ཤེས་པ་དང་། སྲིང་མོ་འདྲ་
བ་ལ་སྲིང་མོར་འདུ་ཤེས་བ་དང་། བུ་མོ་འདྲ་བ་ལ་བུ་མོར་འདུ་ཤེས་པ་སྟེ། འདུ་ཤེས་འདི་གསུམ་སྐྱེད་པར་བྱའོ། །དེ་ལྟར་ཤ་རིའི་བུ་བྱང་ཆུབ་སེམས་
དཔའ་ངས་ལེགས་པར་བཤད་པ་ཁོང་དུ་ཆུད་ནས། མདོ་སྡེ་དང་མཐུན་པར་བྱའོ། ཡུན་རིང་པོ་ནས་བདག་གིས་མར་མ་གྱུར་པ་འམ། ཕར་མ་གྱུར་པའི་སེམས་ཅན་
དེ་ལྟ་བུ་རྙེད་པར་སླ་བ་མ་ཡིན་ཏེ། སེམས་ཅད་ཐམས་ཅང་བདག་གི་མ་དང་ཕར་གྱུར་པས། མི་ཉིད་ཆུང་མར་བྱ་བའི་མི་རིགསོ་ཞེ་དེ་ལྟར་བརླབ{ས}་པར་བྱའོ། །བྱིས་

པ་སོ་སོའི་སྐྱེ་བོ་ཐམས་ཅད་ནི། མི་འཐུན་པ་ལ་གནས་ཀྱིས། བདག་ནི་མི་འཐུན་པ་ལ་གནས་པར་མི་བྱའོ། །དེ་ལྟར་སྤྱད་ཀྱང་འདོད་ཆགས་ཀྱི་སེམས་དེ་ཉིད་
རྗེས་སུ་འབྲང་བ་ལྟ་ན། དེས་ཚུལ་བཞིན་དུ་སོ་སོར་བརྟག་པར་བྱའོ། །འདི་ལྟ་སྟེ། འདོད་ཆགས་ཀྱི་སེམས་སྐྱེས་ན་ཅི་མཐོང་བ་ལས་སྐྱེས། འོན་ཏེ་འདོད་ཆགས་
དེ་མིག་ལས་གྱུར་ན། དེས་འདི་ལྟར་ཚུལ་བཞིན་དུ་སོ་སོར་རྟག་པར་བྱའོ། །བདག་གི་མིག་ལ་ཆགས་ན། ཅི་མིག་གིས་མ་ཐུང་ངམ། དེ་ཅིའི་རང་བཞིན་གྱིས་མཐོང་
ངམ། དེ་ཅིའི་ཕྱིར་ཞེ་ན། དེ་ཡང་མིག་གོ། དེ་ཡང་འབྱུང་བ་ཆེན་པོ་ལས་གྱུར་པ་སྟེ། དེ་ཡང་འབྱུང་བ་ཆེན་པོ་ལས་བྱུང་བའོ། །འདི་ཡང་འབྱུང་བ་ཆེན་པོ་ལས་བྱུང་སྟེ།
རང་བཞིན་གྱི་རང་བཞིན་ལ་མི་ཆགས། བདག་གིས་བདག་རང་ལ་འང་མ་ཡིན་ནོ། །དེ་ཅིའི་ཕྱིར་ཞེ་ན། ཅི་ཙམ་པ་འདི་ཡང་དེ་ཙམ་ཏེ། དེ་ལ་ཆགས་པ་དང་། འདི་ལ་
ཆགས་པར་དེ་དག་ནི་ཁྱད་པར་མེད་དེ། བྱིས་པ་སོ་སོའི་སྐྱེ་བོ་ཐམས་ཅད་ནི་ཁྱད་པར་གནས་སོ། བདག་ནི་ཁྱད་པར་ཅན་འདོད་དོ། །དེ་ཅིའི་ཕྱིར་ཞེ་ན། འདི་ལྟ་སྟེ།
འདོད་པ་རྣམ་པར་རྟོགས་པ་དེ་ལྟ་བུ་ནི་ཡོན་ཏན་མ་ཡིན་ནོ། །དེ་ནས་བཅོམ་ལྡན་འདས་ཀྱིས་དེའི་ཚེ་ཚིགསུ་བཅད་པ་འདི་དག་གསུངས་སོ། །ཕན་ཚུན་དག་ནི་དོན་ཅིག་
སྟེ། །དེ་ལ་ཁྱད་པར་ཡོང་མེད་པ། །དེ་ནི་ཚུལ་བཞིན་མ་ཡིན་འཛིན། །འདོད་ཆགས་སེམས་ནི་ཀུན་ལས་ལངས། །འདི་ནི་འབྱུང་ལས་གྱུར་པ་སྟེ། །འབྱུང་བ་ཆེ་

༄༅། །འཇིག་པ་དང་ལྡན་པའོ། །གློག་ལ་ཡང་བདག་མེད། སེམས་ཅན་མེད་པ་ནས་སུ་ཞིག་ཆགས་པར་འགྱུར། གང་དུ་
ཆགས་པར་འགྱུར་བའི་བར་དུའོ། །མིག་འདི་ནི་སྟོང་བ་དང་འདྲ་སྟེ། བདག་དང་བདག་གི་དང་བྲལ་བའོ། །དེ་ལྟར་ཆོས་རྣམས་སྟོང་པ་སྟེ། བདག་མེད་སེམས་ཅན་
མེད་པ་ནས་སུ་ཞིག་ཆགས་པར་འགྱུར། གང་དུ་ཆགས་པར་འགྱུར་བའི་བར་དུའོ། །མིག་འདི་ནི་བེམ་པོ་ལྟ་བུ་སྟེ། རྩ་དང་ཤིང་དང་། རྩིག་པ་དང་། རྡོ་བ་དང་མིག་
ཡོར་ལྟ་བུའོ། །དེ་ལྟར་ཆོས་ཐམས་ཅད་བེན་པོ་སྟེ། བདག་མེད་སེམས་ཅན་མེད་པ་ནས། སུ་ཞིག་ཆགས་པར་འགྱུར། གང་དུ་ཆགས་བར་འགྱུར་བའི་
བར་དུའོ། །མིག་འདི་ནི་གཡོ་བ་མེད་པ་སྟེ། རླུང་གི་འཁྲུལ་འཁོར་དང་ལྡན་པར་འཇུག་པའོ། །དེ་ལྟར་ཆོས་ཐམས་ཅད་བྱེད་པ་མེད་དེ། བདག་མེད་སེམས་ཅན་
མེད་པ་ནས་སུ་ཞིག་ཆགས་པར་འགྱུར། གང་དུ་ཆགས་བར་འགྱུར་བའི་བར་དུ་འོ། །མིག་འདི་ནི་གསོག་སྟེ། མི་ཙང་བ་དང་རྣག་གི་ཚོགས་སོ། །དེ་ལྟར་
ཆོས་ཐམས་ཅད་གསོབ་སྟེ། བདག་མེད་སེམས་ཅན་མེད་པ་ནས་སུ་ཞིག་ཆགས་པར་འགྱུར་བའི་བར་དུའོ། །མིག་འདི་ནི་གསོག་སྟེ། འཇིག་པ་དང་འགྱེས་པ་དང་།
འབྱེ་བ་དང་། འཐོར་བ་དང་། འཇོམ་པའི་ཆོས་ཅན་ནོ། །དེ་ལྟར་ཆོས་ཐམས་ཅད་གསོག་སྟེ། བདག་མེད་སེམས་ཅད་མེད་པ་ནས་སུ་ཞིག་ཆགས་

སྲིད་པ་ལས་བྱུང་བའོ། །སྨིག་རྒྱུ་ལ་ཡང་བདག་མེད་སེམས་ཅན་མེད་སྲོག་མེད། གང་ཟད་མེད། སྐྱེས་བུ་མེད། ཤེད་ལས་སྐྱེས་མེད། ཤེད་བུ་མེད།
བྱེད་པ་པོ་མེད། ཚོར་བ་པོ་མེད་དེ། དེ་ལྟར་བྱེད་པ་མེད་པ་གཡོ་བ་མེད་པའི་ཆོས་ལ་སུ་ཞིག་ཆགས་པར་འགྱུར། མིག་འདི་ནི་ཆུ་ཤིང་དང་འདྲ་སྟེ། རང་བཞིན་
གྱིས་སྙིང་པོ་མེད་པའོ། །ཆུ་ཤིང་ལ་ཡང་བདག་མེད། སེམས་ཅན་མེད་པ་ནས། སུ་ཞིག་ཆག་པར་འགྱུར་བའི་བར་དུའོ། །མི་བདེན་པ་ཡང་དག་པ་མཐོང་
བའི། །རྨི་ལམ་ལ་ཡང་བདག་མེད་སེམས་ཅན་མེད་པ་ནས་སུ་ཞིག་ཆགས་པར་འགྱུར། གང་དུ་ཆགས་པར་འགྱུར་བའི་བར་དུ། མིག་འདི་ནི་བྲག་ཆ་དང་
འདྲ་སྟེ། རྐྱེན་གྱི་ཁ་ན་ལས་པའོ། །བྲག་ཆ་ལ་ཡང་བདག་མེད། སེམས་ཅན་མེད་པ་ནས། སུ་ཞིག་ཆགས་པར་འགྱུར། གང་དུ་ཆགས་པར་འགྱུར་
བའི་བར་དུའོ། །མིག་འདི་ནི་གཟུགས་སྙེན་དང་འདྲ་སྟེ། ལས་ཀྱི་གཟུགས་རྙེན་གྱི་ཀུན་དུ་སྣང་བའོ། །གཟུགས་རྙེན་ལ་ཡང་བདག་མེད། སེམས་ཅན་མེད་པ་
ནས་སུ་ཞིག་ཆགས་པར་འགྱུར། གང་དུ་ཆགས་པར་འགྱུར་བའི་བར་དུའོ། །མིག་འདི་ནི་སྤྲིན་དང་འདྲ་སྟེ། གསལ་བར་འཁྲུག་པ་དང་བྲལ་བའི་མཚན་ཉིད་དོ། །
སྤྲིན་པ་ཡང་བདག་མེད། སེམས་ཅན་མེད་པ་ནས་སུ་ཞིག་ཆགས་པར་འགྱུར། གང་དུ་ཆགས་པར་འགྱུར་བའི་བར་དུའོ། །མིག་འདི་ནི་ཀློག་དང་འདྲ་སྟེ། སྐད་ཅིག་གིས་

༄༅། །འཇིག་པ་དང་ལྡན་པའོ། །གློག་ལ་ཡང་བདག་མེད། སེམས་ཅན་མེད་པ་ནས་སུ་ཞིག་ཆགས་པར་འགྱུར། གང་དུ་
ཆགས་པར་འགྱུར་པའི་བར་དུའོ། །མིག་འདི་ནི་སྟོང་བ་དང་འདྲ་སྟེ། བདག་དང་བདག་གི་དང་བྲལ་བའོ། །དེ་ལྟར་ཆོས་རྣམས་སྟོང་པ་སྟེ། བདག་མེད་སེམས་ཅན་
མེད་པ་ནས་སུ་ཞིག་ཆགས་པར་འགྱུར། གང་དུ་ཆགས་པར་འགྱུར་བའི་བར་དུའོ། །མིག་འདི་ནི་བེམ་པོ་ལྟ་བུ་སྟེ། རྩ་དང་ཤིང་དང་། རྩིག་པ་དང་། རྡོ་བ་དང་མིག་
ཡོར་ལྟ་བུའོ། །དེ་ལྟར་ཆོས་ཐམས་ཅད་བེན་པོ་སྟེ། བདག་མེད་སེམས་ཅན་མེད་པ་ནས། སུ་ཞིག་ཆགས་པར་འགྱུར། གང་དུ་ཆགས་བར་འགྱུར་བའི་
བར་དུའོ། །མིག་འདི་ནི་གཡོ་བ་མེད་པ་སྟེ། རླུང་གི་འཁྲུལ་འཁོར་དང་ལྡན་པར་འཇུག་པའོ། །དེ་ལྟར་ཆོས་ཐམས་ཅད་བྱེད་པ་མེད་དེ། བདག་མེད་སེམས་ཅན་
མེད་པ་ནམས་སུ་ཞིག་ཆགས་པར་འགྱུར། གང་དུ་ཆགས་བར་འགྱུར་བའི་བར་དུ་འོ། །མིག་འདི་ནི་གསོག་སྟེ། མི་ཙང་བ་དང་རྣག་གི་ཚོགས་སོ། །དེ་ལྟར་
ཆོས་ཐམས་ཅད་གསོབ་སྟེ། བདག་མེད་སེམས་ཅན་མེད་པ་ནས་སུ་ཞིག་ཆགས་པར་འགྱུར་བའི་བར་དུའོ། །མིག་འདི་ནི་གསོག་སྟེ། འཇིག་པ་དང་འགྱེས་པ་དང་།
འབྱེ་བ་དང་། འཐོར་བ་དང་། འཇོམ་པའི་ཆོས་ཅན་ནོ། །དེ་ལྟར་ཆོས་ཐམས་ཅད་གསོག་སྟེ། བདག་མེད་སེམས་ཅད་མེད་པ་ནས་སུ་ཞིག་ཆགས་

པར་འགྱུར། གང་དུ་ཆགས་པར་འགྱུར་བའི་བར་དུ་འོ། །མིག་འདི་ནི་ཁྲིན་པ་སྙིང་པ་དང་འདྲ་སྟེ། རྟག་ཏུ་དགའ་བའི་ཟིལ་གྱིས་ནོན་ཏོ། །དེ་ལྟར་
ཆོས་ཐམས་ཅད་ཁྲོན་པ་སྙིད་པ་དང་འདྲ་སྟེ། བདག་མེད་སེམས་ཅན་མེད་པ་ནས་སུ་ཞིག་ཆགས་པར་འགྱུར། གང་དུ་ཆགས་པར་འགྱུར་བའི་བར་དུའོ། །མིག་
འདི་ནི་ཐ་མར་མི་གནས་པ་སྟེ། ཐ་མར་འཆི་འོ། །དེ་ཐམས་ཅད་ནི། མཐར་མི་གནས་པ་སྟེ། བདག་མེད་སེམས་ཅན་མེད། གང་ཟག་མེད། སྐྱེས་བུ་མེད།
ཤེད་ལས་སྐྱེས་མེད། ཤིང་བུ་མེད། བྱེད་པ་པོ་མེད། ཚོར་བ་པོ་མེད་དོ། །དེ་ལྟར་བྱེད་པ་མེད་ཅིང་རྐྱེན་འདུས་པ་ལས་བྱུང་བ་དེ་ལ་སུ་ཞིག་ཆགས་པར་འགྱུར་
གང་དུ་ཆགས་པར་འགྱུར་བའི་བར་དུ་འོ། །དེ་བཞིན་དུ་ནང་དང་ཕྱིའི་སྐྱེ་མཆེད་ཐམས་ཅད་ལ་ཡང་རྒྱུ་པར་བྱའོ། །ཤ་རིའི་བུ་དེ་ལྟར་ཚུལ་བཞིན་རབ་ཏུ་སྦྱོར་
བའི་བྱང་ཆུབ་སེམས་དཔའ་འདོད་ཆགས་ཀྱི་མི་འཕྲོས་ཏེ། དེ་ལྟར་བུ་གནས་མེད་དོ། །དེ་ཆོས་ཐམས་ཅད་ལ་འདོད་ཆགས་དང་བྲལ་བ་ཡིན་ནོ། །ཤི་རིའི་བུ་
འདི་ནི་བྱང་ཆུབ་སེམས་དཔའ་སེམས་དཔའ་ཆེན་པོ་ཚུལ་ཁྲིམས་ཡོངས་སུ་དག་པའོ། །ཤ་རིའི་བུ་དེ་ལྟར་ཚུལ་ཁྲིམས་ཡོངསུ་དག་བའི་བྱང་ཆུབ་སེམས་དཔའ་
སེམས་དཔའ་ཆེན་པོ་ནི། རྣམ་པ་ཐམས་ཅད་དུ་སྲོག་ཆགས་ལ་གསོང་བར་མི་བྱེད་དེ། སྲོག་ཆགསུ་གྱུར་པ་ཐམས་ཅད་ལ་གནོད་པ་མ་ཡིན་ནོ།།

༄༅། །སྲོག་གི་ཕྱིར་ཡང་རྣམ་པ་ཐམས་ཅད་དུ་མ་ཡིན་པར་ལེན་ཏེ། གཞན་གྱི་ལོངས་སྤྱོད་ལ་མི་རྐུ་བ་ཡིན་ནོ། །
སྲོག་གི་ཕྱིར་ཡང་རྣམ་པ་ཐམས་ཅད་དུ་འདོད་པ་ལ་ལོགས་པར་གཡེམ་པ་མི་སྟེན་ཏེ། གཞན་གྱི་ཆུང་མ་ལ་སྙིང་ཆགས་པར་མི་བྱེད་དོ། །སྲོག་གི་ཕྱིར་ཡང་རྫུན་
གྱི་ཚེ་མི་སྨྲ་སྟེ། སེམས་ཅན་ཐམས་ཅད་ལ་མི་སླུབ་ཡིན་ནོ། །བདག་གི་གཡོག་གིས་ཆོག་པས། ཕྲ་མའི་ཚིག་མི་ཟེར་བ་ཡིན་ནོ། །སྲོག་གི་ཕྱིར་ཡང་ཕྲ་མའི་
ཚིག་མེད་པ་ཡིན། ཚིག་གན་མི་སྨྲ་བས་ཚིག་ཚིང་བཟུང་བ་ཡིན། སྲོག་གི་ཕྱིར་ཡང་གཞན་གྱིས་ལོངས་སྤྱོད་ལ་བརྣབ་སེམས་མི་སྐྱེད་པས་གཞན་གྱི་ལོངས་སྤྱོད་
ལ་བརྣམ་སེམས་མེད་པ་ཡིན། སྲོག་གི་ཕྱིར་ཡང་ངན་དུ་སྨྲ་བ་དང་ངན་དུ་བརྗོད་པའི་ཚིག་དང་དུ་ལན་པས་མ་ཁྲོས་ཞིང་བཟོད་པ་ཡིན། སངས་རྒྱས་ལ་སྐྱབསུ་སོང་
བས་སྲོག་གི་ཕྱིར་ཡང་ལོག་པར་ལྟེ་བ་མི་སྤྱོད་དེ་། ལྷ་གཞན་མེད་པ་ཡིན། དེ་ཡེ་ཤེས་གཞན་ལ་རེ་བ་མེད་པས་མཉམས་པའི་ཚུལ་ཁྲིམས་ཡིན་ངན་པར་
སྐྱེ་བ་ཡོངས་སུ་སྤངས་པས་སྐྱོན་མེད་པའི་ཚུལ་ཁྲིམས་ཡིན། འགྲོ་བ་ངན་པ་ཉོན་མོངས་པ་རྣམས་དང་། མ་འདྲེས་པས་འདྲེན་པ་མ་ཡིན་པའི་ཚུལ་
ཁྲིམས་ཡིན། ཆོས་དཀར་པོ་ཅིག་ཏུ་རྣམ་པར་འཕེལ་བས། སྲ་སྲེ་མེད་པའི་ཚུལ་ཁྲིམས་ཡིན། ཇི་ལྟར་འདོད་པ་བཞིན་དུ་འགྲོ་བས་

རང་དབང་གི་ཚུལ་ཁྲིམས་ཡིན། འགྲོ་བ་མཁས་པས་མ་སྨད་པས་སྔགས་པའི་ཚུལ་ཁྲིམས་ཡིན། དྲན་པ་དང་ཤེས་བཞིན་དང་ལྡན་པས་ཤིན་དུ་སྲུངས་པའི་
ཚུལ་ཁྲིམས་ཡིན། ཉེས་པ་ཐམས་ཅད་དུ་མི་སྐྱེ་བས་མ་སྨད་པའི་ཚུལ་ཁྲིམས་ཡིན། དབང་པོའི་སྒོ་སྡམས་པས་ཤིན་དུ་སྤངས་པའི་ཚུལ་ཁྲིམས་ཡིན།
སངས་རྒྱས་ཐམས་ཅད་ཀྱི་དགོངས་པས་རྣམ་པར་སྒྲགས་པས་ཚུལ་ཁྲིམས་ཡིན། རུང་བ་ལ་ཆོག་ཤེས་པས་འདོད་པ་ཉུང་བའི་ཚུལ་ཁྲིམས་ཡིན། སྤོང་བ་ལ་
དགའ་བས་ཆོག་ཤེས་པའི་ཚུལ་ཁྲིམས་ཡིན། ལུས་དང་སེམས་རབ་ཏུ་དབེན་པས་ནན་ཏེན་གྱི་ཚུལ་ཁིམས་ཡིན། འདུ་བ་ལ་མི་དགའ་བས་དགོན་པ་ལ་གནས།
པའི་ཚུལ་ཁྲིམས་ཡིན། གཞན་གྱི་འདོད་དུ་མི་ལྟ་བས། འཕགས་པའི་རིགས་ལ་དགའ་བའི་ཚུལ་ཁྲིམས་ཡིན། བདག་གི་ཁ་ན་ལས་པའི་དགེ་བའི་རྩ་བ་
བསྐྱེད་པས། སྦྱངས་པའི་ཡོན་ཏན་གྱི་ཚུལ་ཁྲིམས་ཡིན། ལྷ་དང་མི་རྣམས་ལ་མི་སླུ་བས་ཇི་ལྟར་སྨྲས་པ་དེ་ལྟར་བྱེད་པའི་ཚུལ་ཁྲིམས་ཡིན། སེམས་ཅན་
ཐམས་ཅད་ལ་མི་འཚེ་བས་བྱམས་པའི་ཚུལ་ཁྲིམས་ཡིན། སྡུག་བསྔལ་ཐམས་ཅད་དང་དུ་ལེན་པས་སྙིང་རྗེའི་ཚུལ་ཁྲིམས་ཡིན། ཆོས་ལ་དགའ་ཞིང་ཞུམ་པ་མེད་
པས་དགའ་བའི་ཚུལ་ཁྲིམས་ཡིན། རྗེསུ་ཆགས་པ་དང་ཁོང་ཁྲོ་བ་སྤོང་བས་བཏང་སྙོམས་ཀྱི་ཚུལ་ཁྲིམས་ཡིན། རང་གི་སེམས་ངེས་པར་རྟོགས་པས་

༄༅། །བདག་གི་ཁྲུལ་པ་ལ་སོ་སོར་རྟོགས་པའི་ཚུལ་ཁྲིམས་ཡིན། གཞན་གྱི་སེམས་རྗེས་སུ་བསྲུང་བས།
གཞན་གྱི་ཁྲུལ་པ་ལ་ཉེས་པར་མི་ལྟ་བའི་ཚུལ་ཁྲིམས་ཡིན། སྦྱིན་པའི་ཕ་རོལ་དུ་ཕྱིན་ཕྱིན་པས་སེམས་ཅན་ཡོངསུ་སྨིན་པར་བྱེད་པའི་ཚུལ་ཁྲིམས་ཡིན། ཚུལ་ཁྲིམས་
ཀྱི་ཕ་རོལ་ཏུ་ཕྱིན་པས་ཤིན་དུ་བསྲུངས་བའི་ཚུལ་ཁྲིམས་ཡིན། བཟོད་པའི་ཕ་རོལ་ཏུ་ཕྱིན་པས་ཁོང་ཁྲོ་བ་མེད་པའི་ཚུལ་ཁྲིམས་ཡིན། བརྩོན་འགྲུས་ཀྱི་ཕ་རོལ་ཏུ་
ཕྱིན་པས་དགེ་བའི་ཆོས་མི་ཟློགས་པའི་ཚུལ་ཁྲིམས་ཡིན། བསམས་གཏན་གྱི་ཕ་རོལ་དུ་ཕྱིན་པས་བསམ་གཏན་གྱི་ཡན་ལག་ཡོངསུ་རྫོགས་པའི་ཚུལ་ཁྲིམས་ཡིན།
ཤེས་རབ་ཀྱི་ཕ་རོལ་ཏུ་ཕྱིན་པས་ཤོས་པ་རབ་ཀྱི་ཚུལ་ཁྲིམས་ཡིན། བྱང་ཆུབ་ཀྱི་ཡན་ལག་གི་ཚོགས་བསགས་པས་དགེ་བའི་བཤེས་གཉེན་ལ་སྟེན་པའི་ཚུལ་ཁྲིམས་ཡིན།
ལམ་ངན་པ་ཡོངས་སུ་སྤོང་བས་སྡིག་པའི་གྲོགས་པོ་ཡོངས་སུ་སྤོང་བའི་ཚུལ་ཁྲིམས་ཡིན། མི་རྟགས་པར་འདུ་ཤེས་སོ་སོར་རྟོགས་པས་ལུས་ལ་མི་ལྟ་བའི་ཚུལ་
ཁྲིམས་ཡིན། ཡིད་མི་སྟོན་པས་སྲོག་ལ་མི་ལྟ་བའི་ཚུལ་ཁྲིམས་ཡིན། བསམ་པ་ཤིན་དུ་ཡོངས་སུ་དག་པས། མི་འགྱོད་པའི་ཚུལ་ཁྲིམས་ཡིན།

རབ་ཏུ་སྤོང་པ་ཤིན་དུ་ཡོངས་སུ་དག་པས་བཅོས་མ་མ་ཡིན་པའི་ཚུལ་ཁྲིམས་ཡིན། ལྷག་པའི་བསམ་པ་ཤིན་དུ་ཡོངསུ་དག་པས་ཡོངསུ་གདུང་བ་མེད་པའི་ཚུལ་ཁྲིམས་ཡིན།
འདོད་ཆགས་དང་བྲལ་བས་མི་རྒོད་པའི་ཚུལ་ཁྲིམས་ཡིན། སྒྲུབ་པས་མི་སྙེམས་པའི་ཚུལ་ཁྲིམས་ཡིན། ཅང་ཤེས་པས་མུ་ཙོར་མི་སྨྲ་བའི་ཚུལ་ཁྲིམས་ཡིན།
ཁྲོ་བ་མེད་པས་དུལ་བའི་ཚུལ་ཁྲིམས་ཡིན། ཉེ་བར་ཞི་བས་ཞི་བའི་ཚུལ་ཁྲིམས་ཡིན། ཇི་ལྟར་སྒོ་བ་བཞིན་ལས་འགལ་བར་མི་བྱེད་པས། བཀའ་བློ་བདེ་བའི་
ཚུལ་ཁྲིམས་ཡིན། བསྡུ་བའི་དངོས་པོ་རྗེས་སུ་མ་གཐོང་པས་སེམས་ཅན་ཡོངསུ་སྨིན་པར་བྱེད་པའི་ཚུལ་ཁྲིམས་ཡིན། རང་གིས་ནོར་རབ་ཏུ་མི་འཇིག་པས་
ཆོས་རྗེས་སུ་སྣང་བའི་ཚུལ་ཁྲིམས་ཡིན་ནོ། ཤ་རིའི་བུ་བྱང་ཆུབ་སེམས་དཔའ་མཁས་པ་ནི་འདི་ལྟ་བུའི་ཚུལ་ཁྲིམས་ཀྱི་ཕུང་པོ་དང་ལྡན་པས། བྱང་ཆུབ་སེམས་
དཔའི་སྤྱད་པ་སྤྱོད་དོ། །ཤ་རིའི་བུ་འདི་བྱང་ཆུབ་སེམས་དཔའ་སེམས་དཔའ་ཆོན་པོ་རྣམས་ཀྱི་ཚུལ་ཁྲིམས་ཀྱི་ཕ་རོལ་དུ་ཕྱིན་པ་སྟེ། བྱང་ཆུབ་སེམས་
དཔའ་དེ་ལ་བརྩོན་པ་བྱང་ཆུབ་སེམས་དཔའི་སྤྱད་པ་སྤྱོད་པ་རྣམས་བདུད་དང་བདུད་ཀྱི་རིས་ཀྱི་ལྷའི་བུས་མི་ཐུལ་བ་ཡིན། ཕས་ཀྱི་རྒོལ་བ་གཞན་དག་གིས་ཀྱང་
མ་{མ}ཐུལ་བ་ཡིན་ནོ།། །ཚུལ་ཁྲིམས་ཀྱི་་ཕ་རོལ་དུ་ཕྱིན་{པའི་}ལེའུ་སྟེ་བདུན་པའོ། །།

༄༅། །ཤ་རིའི་བུ་དེ་ལ་བྱང་ཆུབ་སེམས་དཔའ་གང་ལ་བརྩོན་ཞིང་། བྱང་ཆུབ་སེམས་དཔའི་སྤྱད་པ་སྤྱོད་པའི་
བྱང་ཆུབ་སེམས་དཔའི་བཟོད་པའི་ཕ་རོལ་དུ་ཕྱིན་པ་གང་ཞེ་ན། འདི་ལྟར་ཤ་རིའི་བུ་བྱང་ཆུབ་སེམས་དཔའ་ནི་བཟོད་པ་དང་ལྡན་ཞིང་དང་དུ་ལེན་པའི་ངང་ཚུལ་ཅན་
ཡིན་པས། གྲང་བ་དང་། ཚ་བ་དང་། བཀྲེས་པ་དང་། རླུང་དང་། ཉི་མ་དང་། སྦྲང་བུ་དང་། ཤ་སྦྲང་དང་། སྡིག་སྦྲུལ་གྱིས་རེག་པ་དང་།
ངན་དུ་སྨྲས་པ་དང་། ངན་དུ་བརྗོད་པའི་ཚིག་གི་ལམ་ལ་བཟོད་པ་དང་ལྡན་པ་ཡིན་ནོ།། ལུས་ལས་ཚོར་བ་བྱུང་ཞིང་། སྐྱེས་བུ་སྡུག་བསྔལ་བ་དང་། ཤིང་
དུ་དྲག་པོ་དང་། རྩུབ་པ་དང་། ཚ་བ་དང་། སྲོག་འཕྲོག་པ་དང་། འཆི་ལ་ཐུགས་པའི་ཚོར་བ་རྣམས། བཟོད་པ་དང་ལྡན་ཞིན། དང་དུ་ལེན་
པའི་ངང་ཚུལ་ཅན་ཡིན་ནོ། །ཤ་རིའི་བུ་ང་སྔོན་མངོན་པར་རྫོགས་པར་སངས་རྒྱས་པ་ན་བྱང་ཆུབ་སེམས་དཔའི་སྤྱད་པ་སྤྱོད་པའི་ཚེ་ཡུན་རིང་པོར་བཟོད་པ་སྒོམསོ། །
བཅོམ་ལྡན་འདས་ལ་བྱང་ཆུབ་སེམས་དཔའ་ཇི་ལྟར་བཟོད་པ་སྒོམ་པར་བགྱིད། བཅོམ་ལྡན་འདས་ཀྱི་བཀའ་སྩལ་པ། ཤ་རིའི་བུ་ངས་པར་ཤེས་པ་འདས་པའི་

དུས་ན་བྱང་ཆུབ་སེམས་དཔར་འགྱུར་ཏེ། བྱང་ཆུབ་སེམས་དཔའི་སྤྱད་པ་སྤྱོད་པ་ན། སེམས་ཅན་དག་འོངས་ནས་བཤེ་རྒྱ་ཞིང་ཚིག་པ་དང་། ངག་རྩུབ་པོའི་ཚིག་
སྨྲ་བ་དེ་ལ། ཤ་རིའི་བུ་ང་ཁྲོ་བ་དང་། ཞེས་སྡང་དང་། གཏི་མུག་དང་། སེར་སྣས་ཡོངས་གདུང་བ་མ་སྐྱེས་སོ། །དེ་ལྟར་འཁོར་བར་ཞུགས་པ་ན་འདི་ལྟ་སྟེ། གཤེ་བ་དང་།
མི་སྙན་པར་ཟེར་བ་ལྟར་རྙེད་པར་སླ་བ་གང་ཡང་མེད་མོད་ཀྱི། དེ་ལ་བདག་གིས་བཏང་སྙོམསུ་བྱ། དེ་ལ་སྙིང་རྗེ་སྐྱེད་པར་བྱའོ། །དེ་ཅིའི་ཕྱིར་ཞེ་ན། ཇི་ལྟར་བཤེ་བ་
དང་། མི་སྙན་པར་ཟེར་བ་ལ་ཕལ་ཆེར་རབ་ཏུ་གཏན་པ་དེ་དག་ལས་དེ་འདྲ་བའི་རྣམ་པར་སྨིན་པ་མངོན་པར་འགྲུབ་སྟེ། བཤེ་བ་དང་། མི་སྙན་པ་ཟེར་བ་རྙེད་པར་འགྱུརོ། །
གང་དང་གང་དུ་སྐྱེས་པ་ཐམས་ཅད་དུ་གཟུགས་ངན་པ་དང་། མི་སྡུག་པའི་ལུས་ངན་རབ་ཏུ་ཐོབ་པོ། །ང་ནི་གཟུགས་ངན་པ་མི་འདོད། གཤེ་བ་དང་། མི་སྙན་
པར་ཟེར་བ་མི་འདོད་དོ། །དེ་ཅིའི་ཕྱིར་ཞེ་ན། འདི་ལྟ་སྟེ། གཤེ་བ་དང་མི་སྙན་པར་ཟེར་བ་དེ་དག་ནི་མི་རིགས་པའོ། །དེ་དག་ནི་རིགས་པའི་ལས་སོ། །དེ་དག་ནི་དམན་
པའི་ལས་སོ། །དེ་དག་ནི་སྐྱེས་བུ་དམ་པ་མ་ཡིན་པའི་ལས་སོ། །འདི་ལྟ་སྟེ། གཤེ་བ་དང་། མི་སྙན་པར་ཟེར་བའི་ཆོས་དེ་ལྟ་བུ་དེ་དག་ནི་སེམས་ཅན་མཉལ་བར་ལྟུང་པའོ། །
འདི་ལྟ་སྟེ། གཤེ་བ་དང་། མི་སྙན་པར་ཟེར་བའི་ཆོས་དེ་ལྟ་བུ་དེ་དག་ནི་གཤིན་རྗེའི་འཇིག་རྟེན་དུ་ལྟུང་བའོ། །འདི་ལྟ་སྟེ། གཤེ་བ་དང་། མི་སྙན་པར་ཟེར་བའི་ཆོས་

༄༅། །དེ་ལྟ་བུ་དེ་དག་ནི་སེམས་ཅན་དམྱལ་བའི་གཡོག་བྱེད་པའོ། །འདི་ལྟ་སྟེ། གཤེ་བ་དང་། མི་སྙན་པར་ཟེར་
བའི་ཆོས་དེ་ལྟ་བུ་དེ་དག་ནི་གནོད་སྦྱིན་དབུལ་བོར་བྱེད་པའོ། །འདི་ལྟ་སྟེ། གཤེ་བ་དང་། མི་སྙན་པར་ཟེར་བའི་ཆོས་དེ་ལྟ་བུ་དེ་དག་ནི་གནོད་སྦྱིན་དབུལ་པོར་
བྱེད་པའི་རྩ་བའོ། འདི་ལྟ་སྟེ། གཤེ་བ་དང་། མི་སྙན་པར་ཟེར་བའི་ཆོས་དེ་ལྟ་བུ་དེ་དག་ནི་ཡི་དགས་དབུལ་པོར་བྱེད་བ་དང་། ཡི་དགས་དབུལ་པོར་
བྱེད་བའི་རྩ་བའི། འདི་ལྟ་སྟེ་གཤེ་བ་མི་སྙན་པར་ཟེར་ཆོས་དེ་ལྟ་བུ་དེ་དག་ནི་མི་དབུལ་པོར་བྱེད་པ་དང་། མི་དབུལ་པོར་བྱེད་བའི་རྩ་བའོ།། འདི་ལྟ་སྟེ་གཤེ་བ་
དང་མི་སྙན་པར་ཟེར་བའི་ཆོས་དེ་ལྟ་བུ་དེ་དག་ནི་དམན་པའི་འགྲོ་བར་བྱེད་པ་དང་། དམན་བའི་འགྲོ་བར་བྱེད་པའི་རྩ་བ་སྟེ། ང་ནི་དམན་པའི་འགྲོ་བར་མི་འདོད་
དོ། །དེ་ཅིའི་ཕྱིར་ཞེ་ན། ངེད་རིགས་པ་དང་དེ་དག་མི་རིགས་པར་ཁྱད་པར་ཇི་ཞིག་ཡོད། བྱེད་བྲག་ཇི་ཞིག་ཡོད་པར་འགྱུར། ཤ་རིའི་བུ་དེ་བས་ན་བྱང་ཆུབ་
སེམས་དཔའ་སེམས་དཔའ་ཆེན་པོས་དེའི་རྗེས་སུ་སློབ་པའི་བ་རང་བཞིན་ཅན་དུ་འགྱུར་བར་བྱའོ། །དེ་ཅིའི་ཕྱིར་ཞེ་ན། ཤ་རིའི་བུ་གང་གི་ཚེ་བྱང་ཆུབ་སེམས་
དཔའ་ལ་གཞན་གཤེ་འམ། མི་སྙན་པར་ཟེར་ན། འདི་ལྟ་བུའི་ཆོས་ཡིད་ལ་བྱས་ན་བཟོད་པར་འགྱུར་ཏེ། གིང་གླིང་ཆེན་པོ་བཞིའི་འཇིག་རྟེན་གྱི་ཁམས་འདི་འགྲོན་བུ་དང་

གསེར་དང་། ནོར་བུ་དང་། མུ་ཏིག་དང་། བཻདུརྱ་དང་། དུང་དང་། མན་ཤེལ་དང་། བྱུ་རུ་དང་། གསེར་དང་། དངུལ་གྱི་ཡོངས་སུ་བཀང་སྟེ། བྱིན་
པ་བས་བཟོད་པས་སྒྲུབས་པའི་དགེ་བའི་རྩ་བ་ཆེས་མང་དུ་ཡོངསུ། འཛིན་པར་འགྱུར་རོ། །དེ་ཅིའི་ཕྱིར་ཞེ་ན། ཤ་རིའི་བུ་སྐྱེས་བུ་དམ་པ་ནན་ཏན་གྱིས་སྒྲུབ་པར་
བྱེད། བཟོད་པས་སྟོབས་ཤེས་པར་བྱེད་དེ། ཤ་རིའི་བུ་སེམས་ཅན་ཕལ་ཆེར་ནི་གཤེ་བ་དང་། མི་སྙན་པར་ཟེར་བའི་དབང་ཏུ་སོང་བས་འཁོར་བ་ལས་མི་
ལྡོག་གོ། ཤ་རིའི་བུ་གཞན་ཡང་བྱང་ཆུབ་སེམས་དཔའི་ཅི་བདག་ལ་ཕ་རོལ་གཤེ་འམ། མི་སྙེན་པར་ཟེར་ན། སངས་རྒྱས་དང་། བྱང་ཆུབ་དང་། ཆོས་
དང་༑ དགེ་འདུན་ཡིན་ལ་བྱེད་དམ། ཞེས་བདག་གི་མཐུ་ཤེས་པར་བྱ་སྟེ། གལ་ཏེ་ཡིད་ལ་བྱེད་ན་ལེགས། ཡིད་ལ་མི་བྱེད་པར་གྱུར་ན། དེ་རྣམས་
གྲངས་དུ་མར་སངས་རྒྱས་སམ། བྱང་ཆུབ་སམ། ཆོས་སམ། དགེ་འདུན་ཡིད་ལ་བྱའོ། །ཡི་ལ་མི་བྱེད་ན་དེ་དག་ཀྱང་གནོད་སེམས་དང་ལྡན་པ། སངས་
རྒྱས་དང་། བྱང་ཆུབ་དང་། ཆོས་དང་། དགེ་འདུན་ཡིད་ལ་མི་བྱེད་བདག་ཀྱང་ཡིད་ལ་མི་བྱེད་ན། བདག་དང་སེམས་ཅན་དེ་དག་ཁྱད་པར་ཅི་ཡོད། ཐ་དད་པ་ཅི་ཞིག་ཡོད།

༄༅། །བཀའ་བ་སྤྱོད་པ་ཅི་ཞིག་ཡོད་ཀྱིས། དེ་དག་དང་བདག་ཅག་གནོད་སེམས་ཀྱི་དུས་ན། གཏང་སྙོམས་
སུ་བྱ་བ་དང་། སངས་རྒྱས་དང་། བྱང་ཆུབ་དང་། ཆོས་དང་། དགེ་འདུན་ཡིད་ལ་བྱ་བ་དང་། བཟོད་པའི་སྟོབས་ཀྱང་གོ་བར་བྱ་བའི་རིགས་ཞེས་བདག་ལ་སྐུལ་བར་བྱ་བོ། །
དེ་ཅིའི་ཕྱིར་ཞེ་ན། བདག་ནི་སེམས་ཅན་ཅིག་བཟུང་ལ་སེམས་ཅན་ཐམས་ཅད་བཏང་བ་མ་ཡིན་གྱིས། བདག་ནི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་
རྫོགས་པར་སངས་རྒྱས་ཏེ། སེམས་ཅན་ཐམས་ཅད་ལ་ཆོས་སྟན་པར་བྱའོ། ཞེས་དེ་ལྟ་བུའི་ཚིག་སྨྲ་སྟེ། སངས་རྒྱས་བཅོམ་ལྡན་འདས་རྣམས་ཀྱིས་
ཀྱང་བདག་ལ་རིགས་ཀྱི་བུ་འདི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ཞུགས་ཏེ། སེམས་ཅན་ཐམས་ཅད་ལ་ཆོས་སྟོན་པར་མཁྱེན་ཏོ། །སངས་
རྒྱས་བཅོམ་ལྡན་འདས་རྣམས་ཀྱིས་ཡེ་ཤེས་གཟེགས་པ། ཆགས་པ་མེད་པ། ཐོགས་པ་མེད་པས། སངས་རྒྱས་བཅོམ་ལྡན་འདས་ཀྱིས་བདག་མཁྱེན་ཏེ།
གལ་ཏེ་བདག་གནོད་སེམས་ཀྱི་བཏང་སྙོམས་སུ་མ་གྱུར་ཅིང་། གང་སངས་རྒྱས་དང་། བྱང་ཆུབ་དང་། ཆོས་དང། དགེ་འདུན་ཡིད་ལ་མ་བྱེད་ན། དེ་ནི་བདག་
གི་མི་འཆ་འོ། །ཤར་ཕྱོགས་ཀྱི་དེ་བཞིན་གཤེགས་པ་དགྲ་བཅོམ་པ་ཡང་དག་རྫོགས་པའི་སངས་རྒྱས་གང་གའི་ཀླུང་གི་བྱེད་མ་སྙེད་དང་། མཉམ་པ་གང་ད་ལྟར་

བཞུགས་ཏེ། འཚོ་ཞིང་བཞེས་བའི་སངས་རྒྱས་བཅོམ་ལྡན་འདས་དེ་དག་ཀྱང་། རིགས་ཀྱི་བུ་དེས་འདི་ལྟར་སེམས་སྐྱེད་དེ། བདག་བླ་ན་མེད་པ་ཡང་དག་པར་
རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་ནས། སེམས་ཅན་ཐམས་ཅད་ལ་ཆོས་སྟོན་པར་བྱའོ། །སྙམ་དུ་བདག་གི་སེམས་སྐྱེད་པ་མཁྱེན་ཏོ། །
ཡང་ལྷོ་ཕྱོགས་དང་། ནུབ་ཕྱོགས་དང་། བྱང་ཕྱོགས་དང་། ཤར་ཕྱོགས་དང་། ལྷོ་ནུབ་དང་། ནུབ་བྱང་དང་། བྱང་ཤར་དང་། དེ་བཞིན་དུ་སྟེང་དང་འོག་གི་ཕྱོགས་དང་།
དེ་ལྟར་ཕྱོགས་མཚམས་དང་། དེ་བཞིན་དུ་ཕྱོགས་བཅུའི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་གང་གའི་ཀླུང་གི་བྱེད་མ་སྙེད་དང་
མཉམ་པ་གང་ད་ལྟར་བཞུགས་ཏེ། འཚོ་ཞིང་བཞེས་པ་དེ་དག་གིས་ཀྱང་། རིགས་ཀྱི་བུ་འདི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ཞུགས་སོ། །
ཞེས་བདག་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་ནས། སེམས་ཅན་ཐམས་ཅད་ལ་ཆོས་སྟོན་ཅིང་། བཟོད་པའི་སྔགས་
པ་བརྗོད་པར་བྱའོ། །ཞེས་སེམས་བསྐྱེད་པ་དེ་མཁྱེན་ཀྱིས། དེ་བས་ན་སེང་གེའི་སྒྲ་སྒྲགས་ལ། བདག་ལྔའི་སྒྲ་སྒྲོགས་བར་ནི་མི་བྱའོ། །སྐྱེ་མ་འོ་འདི་
ལྟ་སྟེ། སེང་གེའི་སྒྲ་དེ་ནི་བཟོད་པའི་སྟོབས་ཤེས་པར་བྱེད་པའོ། །སྐྱེ་མའོ་འདི་ལྟ་སྟེ། ཝའི་སྒྲ་དེ་ནི་གཤེ་བ་དང་། མི་སྙན་པར་ཟེར་བའོ། སེམས་ཅན་འདི་

༄༅། །དག་ནི་སེམས་ཅན་གང་གི་དོན་བྱེད་ན། སེམས་ཅན་དེ་ཡང་དེའི་དོན་བྱེད་དོ། །བདག་ཀྱང་སེམས་ཅན་གང་
གིས་དོན་བྱས་པ་དེའི་ཕྱིར་དེའི་དོན་བྱེད་པར་འགྱུར་ན། དེ་ལ་ཁྱད་པར་ཅི་ཞིག་ཡོད། ཐ་དད་པ་ཅི་ཞིག་ཡོད། དཀའ་བ་སྤྱོད་པ་ཅི་ཞིག་ཡོད། སེམས་ཅན་
འདི་དག་ནི་སེམས་ཅད་གང་གནོད་པར་བྱེད་ན། དེ་ལ་སེམས་ཅན་དེ་ཡང་གནོད་པར་བྱེད་དོ། །བདག་གི་ཀྱང་སེམས་ཅན་གང་གནོད་བར་བྱེད་ན། བདག་ཀྱང་
དེ་ལ་གནོད་པར་བྱེད་དེ། གནོད་པའི་ཕྱིར་གནོད་པ་བྱེད་ན། དེ་ལ་ཁྱེད་པར་ཅི་ཞིག་ཡོད། ཐ་དད་པ་ཅི་ཞིག་ཡོད། དཀའ་བ་སྤྱོད་པ་ཅི་ཞིག་ཡོད་པར་འགྱུར། །
ཤ་རིའི་བུ་གཞན་ཡང་བྱང་ཆུབ་སེམས་དཔའ་འདི་ལྟར་སློབ་སྟེ། སེས་ཅན་འདི་དག་ཐམས་ཅད་ན་ཕན་མཚུན་དུ་མི་མཛད་བ་དེ་དག་ནོར་ཐོབ་ན་ནི་མཛའ་བར་ཤེས།
གནོད་པས་བྱས་ན་ནི་ཅིག་ལ་ཅིག་བསོད་པར་བྱེད་དོ། །བདག་ནི་སེམས་ཅན་གྱི་དོན་ལ་ཙམ་ཚོམ་མེད་དེ། བདག་ལ་གནོད་པར་གྱུར་ཀྱང་བདག་སེམས་ཅན་གྱི་
དོན་བྱའོ་སྙམ་མོ། །དེ་ནས་བཅོམ་ལྡན་འདས་ཀྱིས་དེའི་ཚེ་ཚིགསུ་བཅད་པ་འདི་དག་གསུངསོ། །སྐལ་པ་བྱེ་བར་མང་པོ་བརྒྱར། །བདག་ལ་གནོད་པར་
གྱུར་ཀྱང་ནི། །སེམས་ཅན་སྡུག་བསྔལ་རྣམ་མཐོང་ན། །ཡལ་བར་བོར་ཞིང་མི་འདུག་གོ །དོན་རྙེད་ན་ནི་འཛ་བོ་ཞེས། །ཕན་ཚུན་ཅིག་ལ་ཅིག་སྨྲ་ཡི། །དོན་

རྣམས་བྱེད་པར་མི་འགྱུར་ན། །ཕན་ཚུན་དུ་ནི་གནོད་པར་བྱེད། །ང་དང་རྟག་ཏུ་འཛ་བྱ་ཞེས། །འཛམ་བུ་གླིང་འདི་ཐམས་ཅད་དང་། །སངས་རྒྱས་ཞིང་རྣམས་རིན་
པོ་ཆེ །འབའ་ཞིག་བཀང་ཏེ་སྦྱིན་བྱེད་དང་། །གང་དག་མཚོན་ནི་རྣོན་པོ་ཡིས། ཡན་ལག་ཉིད་ལག་གཅོད་པ་ཡིས། །སེམས་ཅན་རྣམས་ནི་ཐམས་ཅད་ལ། མཉམ་
པའི་སེམས་སུ་བྱ། །གཤེ་དང་མི་སྙེན་ཟེར་བ་དང་། ང་དུ་བྱས་པ་ཐམས་ཅད་བཟོད། །བཟོད་པ་ལ་ནི་རབ་གནས་ནས། །བཟོད་པ་དག་ནི་སྔགས་བརྗོད། །དུག་
ལྡུང་མཚོན་གྱིས་འདི་བས་པ་ཡིས། ཅིག་ལ་ཅིག་ནི་གནོད་བྱེད་པ། །སེམས་ཅན་དེ་དག་སྡུམ་པར་བྱ། །དེ་ནི་མཁས་པའི་མཚན་ཉིད་དོ། །བྱིས་པ་སྤྱོད་པ་འང་གཞིན་
ཡིན་ཏོ། །གང་གི་མྱ་ངན་འདའ་བ་འང་གཞིན། །བདག་ནི་ཁྱད་པར་ཚོལ་བས་ན། བྱིས་པ་བདག་གི་བདག་མི་སློབ། །ཡང་ཤ་རིའི་བུ་བྱང་ཆུབ་སེམས་དཔའ་འདི་
ལྟ་སློབ་པར་བྱ་ཏེ། གལ་ཏེ་སྐལ་པ་བྱེ་བ་ཁྲག་ཁྲིག་བརྒྱ་ཕྲག་སྟོང་དུ་རྡོ་དབུག་དང་མཚོན་འདེབས་ཤིང་འཕེན་པས་ཡུད་ཙམ་འཚོར་མི་སྟེར་ན། དེས་ཀྱེ་མའོ་འོ་
མཚར་ཏོ། ཞེས་བྱ་བ་ནས་སེམས་ཅན་འདི་དག་ནི་འཕགས་པ་སྟེ། བདག་གིས་སྲོག་མ་བཅད་དོ། །སྙམ་པའི་བར་དུ་དེ་ལྟར་བདག་གོ་བར་བྱ་ཞིང་། ཡང་
འདི་ལྟར་སླབ་པོ་། ཡོངསུ་རྟག་པ་བཟུང་ཏེ། རྒྱ་ལ་བདག་གོམ་པ་བདུན་པོར་བ་ཙམ་གྱི་ཡུན་ལ་གང་གའི་ཀླུང་གི་བྱེ་མ་སྙེད་ཀྱི་མགོ་བཅད་པར་གྱུར་ཀྱང་བྲོ་བ་དང་།

༄༅། །བཤེ་བ་སྒོམ་པར་མི་བྱའོ། །དེ་ཅིའི་ཕྱིར་ཞེ་ན། ཁོང་ཁྲོ་བ་ཁོང་ཁྲོ་བ་ཞེས་བྱ་བ་ནི། སྐལ་པ་བརྒྱ་སྟོང་
དུ་སྒྲུབ་པའི་དགེ་བའི་རྩ་བ་འཇོམ་པ་སྟེ། ཡང་ཕྱིར་བདག་གིས་སྐལ་པ་བརྒྱ་སྟོང་དུ་དགེ་བའི་རྩ་བ་སྒྲུབ་པར་དགོས་སོ། དེ་ལྟར་བླ་་ན་མེད་པ་ཡང་དག་པར་རྫོགས་པའི་
བྱང་ཆུབ་འདི་ནི་སྒྲུབ་བཀའ་བ་ཡིན་ཏེ། དེ་ལྟར་ཆོས་དེ་འབྱུང་བར་དྲག་པའོ། དེ་བས་ན་བདག་གི་བཟོད་པའི་སྟོབས་ཀྱི་གོ་ཆ་བགོ་བར་བའོ། །དེ་ལྟར་ཤ་རིའི་བུ་ཐེག་
པ་ཆེན་པོ་ལ་ཞུགས་པས་སེམས་སྡང་བར་གྱུར་པ་ལ་བདུད་ཀྱི་རླགས་རྙེད་དོ། གླགས་རྙེད་ན། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཀྱི་བར་དུ་བཅོད་པར་འགྱུར་རོ།།
སེམས་སྡང་བ་ནི་བྱང་ཆུབ་ཏུ་བྱ་བ་ལ་གཡེང་བར་འགྱུར་རོ། །སེམས་ག་ཡེངས་པ་ལ་ནི་བདུད་སྡིག་ཅན་བདུད་ཀྱི་ལས་གྱིས་ལྐུལ་བར་བྱེད་དོ། །དེ་ལ་བདུད་གི་ལས་སུ་གང་ཞེ་ན།
འདི་ལྟ་སྟེ། ལྷུང་བཟེད་ལ་ཞུགས་པའི་སེམས་ནི་བདུད་ཀྱི་ལས་སོ། །ཆོས་གོས་ལ་ཞུགས་པའི་སེམས་ནི་བདུད་ཀྱི་ལས་སོ། །གྲོང་དུ་སློང་བ་ལ་ཞུགས་པའི་སེམས་
ནི་བདུད་ཀྱི་ལས་སོ། །རྙེད་པ་དང་བཀུར་སྟི་དང་། ཚིགས་སུ་བཅད་པ་ལ་ཞུགས་པའི་སེམས་ནི་བདུད་ཀྱི་ལས་སོ། །རབ་ཏུ་བྱུང་བ་ལས་བདུན་བཟློག་པ་ནི་བདུད་ཀྱི་ལས་སོ། །
{ཆོ་ས་ཆོས་}གོས་པོ་ལ་བདུན་པ་ཟློག་པ་ནི་བདུད་ཀྱི་ལས་སོ། །དགོན་པར་གནས་པ་ལས་མོས་པ་ཟློག་པ་དེ་ནི་བདུད་ཀྱི་ལས་སོ། །བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལས་

འདུན་པ་ཟློག་པ་ནི་བདུད་ཀྱི་ལས་སོ། །ཡེ་ཤེས་གཞན་འདོད་པ་ནི་བདུད་ཀྱི་ལས་སོ། །མཁན་པོ་དང་སློབ་དཔོན་ལ་སྲི་ཞུ་མི་བྱེད་པ་ནི་བདུད་ཀྱི་ལས་སོ། །དེ་ལྟར་
ཤ་རིའི་བུ་སེམས་སྡང་བ་ལ་ནི་བྱང་ཆུབ་ཏུ་བྱ་བ་ལ་གཡེང་བར་འགྱུར་རོ། །སེམས་གཡེངས་པ་ནི་བདུད་སྡིག་ཅན་བདུད་ཀྱི་ལས་འདི་དག་ལ་འཛུད་དོ།། ཤ་རིའི་བུ་
བདུད་སྡིག་ཅན་ཡུན་རིང་པོ་ནས་གླགས་ཚོལ་ཏེ་འདི་ལྟ་སྟེ། ཁྲོ་བ་དང་གནོད་སེམས་ཚོལ་མོད་ཀྱིས། ཤ་རིའི་བུ་ངེས་མངོན་པར་ཤེས་པ་འངས་པའི་དུས་ན།
ང་སྤྱོད་པའི་སྤྱོད་ཡུལ་ཞེས་བྱ་བའི་དྲང་སྲོང་དུ་གྱུར་ཏེ། དེ་ན་ང་ལ་བདུད་སྡིག་ཅན་གྱི་ས་སྐྱེས་བུ་ལྔ་བ་རྒྱ་བཤེས་པ་ལ་དཔའ་བ་མངོན་པར་སྤྲུལ་ནས། དེ་དག་ལོ་ལྔ་
རྒྱའི་བར་དུ་རྟག་ཏུ་རྒྱུན་མི་ཆད་པ་རི་ངའི་ཕྱི་བཞིན་ཐོག་ཐག་ཏུ་འབྲང་ཞིང་། དེ་དག་མཚན་ཡང་བཤེ་ཉིན་ཡང་ཤེས་འགྲོ་ཡང་བཤེས། འོང་ཡང་བཤེ། འགྲེང་ཡང་
བཤེ༑ འདུག་ཀྱང་བཤེ། ཉལ་བ་དང་། འཆགས་པ་དང་། འདུག་དུ་འགྲོ་བ་དང་། སྲང་ན་འབྲེང་བ་དང་། ཁྱིམ་ན་འགྲེང་པ་དང་
སྲང་ན་འདུག་པ་དང་། ཁྱིམ་ན་འདུག་པ་དང་། དགོན་པར་སོང་བ་དང་། དགོན་པ་ན་འགྲེང་བ་དང་། དགོན་པ་ནི་འདུག་ཀྱང་བཤེ་ཞིང་མ་སྙམ་པར་
ཟེར་ཏེ། ངན་དུ་སྨྲ་ཚིག་རྩུབ་མོ་སྨྲ་ཞི་ཐབས་དེ་ལྟ་བུར་གནས་ཏེ། དེ་དག་ལོ་ལྔ་བརྒྱའ་བར་དུ་ཕྱིན་ཐོག་ཐག་ཏུ་འབྲངས་མར་གྱུར་ཏེ། འོན་ཀྱང་ཤ་རིའི་བུ་ལོ་ལྔ་བརྒྱར་

༄༅། །བཤེ་བ་ལ་དཔའ་བའི་སྐྱེས་བུ་དེ་དག་ལ་བྱམ་པ་ཉེ་བར་སྦྱོར་བས། ལྟ་བ་ལས་གཞན། ཟ་བའི་ཉེས་པ་
སྐྱེད་པའི་སེམས་སྐྱེད་བ་ཅིག་ཡང་མི་ཤེས་སོ། །དེའི་ཚེ་ང་འདི་སྙམས་དུ་སེམས་ཏེ། གང་རིགས་ཀྱིས་བུ་དེ་དག་ནི་ཚུལ་ཁྲིམས་དང་ལྡན་པ་དགེ་བའི་ཆོས་ཅན་རང་
བཞིན་ཀྱི་འདོད་ཆགས་ཆུང་བ། ཞེས་སྡང་ཆུང་བ་གཏི་མུག་ཆུང་བ་སྟེ། བདག་ནི་དེ་དག་ཉེ་ཚིའི་དོན་དུ་དཀའ་བ་སྤྱོད་པ་མ་ཡིན། དེ་དག་ཉེ་ཚེ་དོན་དུ་བླ་ན་མེད་
པ་ཡང་དག་པར་རྫོགས་པའི་བྱང་ཆུབ་སྒྲུབ་པ་མ་ཡིན་གྱི་སེམས་ཅན་གང་དམུ་རྒོད་བདུལ་ཀ་བ་ཚུལ་ཁྲིམས་ཆལ་བ། སྡིག་པའི་ཆོས་ཅན་རང་བཞིན་གྱིས་འདོད་
ཆགས་མང་བ། ཞེས་སྡང་མང་བ། གཏི་མུག་མང་པ། དེ་དག་གི་དོན་དུ་བདག་བཀའི་བ་སྤྱད་པ་སྤྱོད་། དེ་དག་གི་དོན་དུ་བླ་ན་མེད་པ་ཡང་དག་
པར་རྫོགས་པའི་བྱང་ཆུབ་སྒྲུབ་སྟེ། དེ་དག་ཉིད་བདག་གི་ཐོག་མར་མྱ་ངན་ལས་ཟླ་བར་བྱའོ། །ཤ་རིའི་བུ་སེམས་སྡང་བ་མེད་པ་འདི་སྐྱེས་སོ། །དེ་ལྟ་ཤ་རིའི་
བུ་དེ་བཞིན་གཤེགས་པ་ནི་ཕན་བའི་དངོས་པོ་ཕུན་སུམ་ཚོགས་པ་སྟེ། སྔོན་གྱི་མཐའ་ནས་བྱང་ཆུབ་སེམས་དཔའ་སྤྱད་པ་སྤྱོད་ཅིང་འོངས་པའོ། །ཤ་རིའི་
བུ་བྱང་ཆུབ་སེམས་དཔའི་གང་ལ་ལ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་འདོད་པ་དེ་དག་གིས་ཟོད་པ་དང་ལྡན་ཞིང་། དང་དུ་ལེན་པའི་

རང་བཞིན་ཅན་དུ་བྱའོ། །གྲང་བ་དང་། ཚ་བ་དང་། བཀྲེས་པ་དང་། སྐོམ་པ་དང་། རླུང་དང་། ཉི་མ་དང་། སྦྲང་བུ་དང་། ཤ་དྲང་དང་། སྡིག་
སྦྲུལ་གྱིས་རེག་པ་དང་། ཕ་རོལ་གྱི་ངན་དུ་སྨྲས་པ་དང་། ངན་དུ་བརྗོད་པའི་ཚིག་གིས་ལས་རྣམས་ལ་བཟོད་པ་དང་ལྡན་ཞིང་དང་དུ་ལེན་བའི་{རབ་ཏུ་སེན་}བཞིན་ཅན་དུ་
བྱའོ། །ལུས་ལས་སྐྱེས་ཤིང་བྱུང་བའི་ཚོར་བ་སྡུག་བསྔལ་བ་མི་བཟད་པ། རྩུ་བ་པ་སྲོག་འཕྲོག་པ། འཆི་ལ་ཐུགས་པའི་ཚོར་བ་རྣམས་ལ་བཟོད་པ་དང་ལྡན་ཞིང་།
དང་དུ་ལེན་པའི་རང་བཞིན་ཅན་དུ་བྱའོ།། དེ་ལྟར་ཤ་རིའི་བུ་བཟོད་པ་དེ་ལྟ་བུ་ལ་གནས་པའི་བྱང་ཆུབ་སེམས་དཔས་བྱང་ཆུབ་སེམས་དཔའི་བཟོད་པར་ཐོབ་པར་འགྱུརོ། །
དེ་ལ་བྱང་ཆུབ་སེམས་དཔའི་བཟོད་པ་གང་ཞེ་ན། གནོད་སེམས་མེད་པ་ནི་བྱང་ཆུབ་སེམས་དཔའི་བཟོད་པར་ལྟའོ། །མི་ཁྲོ་བ་ནི་བྱང་ཆུབ་སེམས་དཔའི་བཟོད་
པར་ལྟ་འོ། །མི་འཚེ་བ་འདི་ནི་བྱང་ཆུབ་སེམས་དཔའི་བཟོད་པར་ལྟའོ། །རྩོད་པ་མེད་པ་ནི་བྱང་ཆུབ་སེམས་དཔའི་བཟོད་པར་ལྟའོ། །གནོད་པར་བྱ་བ་མེད་
པ་ནི་བྱང་ཆུབ་སེམས་དཔའི་བཟོད་པར་ལྟའོ། །བདག་རྗེསུ་སྲུང་བ་ནི་བྱང་ཆུབ་སེམས་དཔའི་བཟོད་པར་ལྟའོ། །གཞན་རྗེསུ་སྲུང་བ་ནི་བྱང་ཆུབ་སེམས་དཔའི་
བཟོད་པར་ལྟའོ། །ལུས་རྗེས་སུ་སྲུང་བ་ནི་བྱང་ཆུབ་སེམས་དཔའི་བཟོད་པར་ལྟའོ། །ངག་རྗེསུ་སྲུང་བ་ནི་བྱང་ཆུབ་སེམས་དཔའི་བཟོད་པར་ལྟའོ། །སེམས་རྗེསུ་སྲུང་བ་

༄༅། །ནི་བྱང་ཆུབ་སེམས་དཔའི་བཟོད་པར་ལྟའོ། །ཚུལ་བཞིན་གྱི་སོ་སོར་རྟོགས་པ་ནི་བྱང་ཆུབ་སེམས་དཔའི་བཟོད་
པར་ལྟ་འོ། །མྱ་ངན་ལས་འདས་པ་འདོད་ཆགས་དང་བྲལ་བ་ནི་བྱང་ཆུབ་སེམས་དཔའི་བཟོད་པར་ལྟའོ། །ལས་ཀྱི་རྣམ་པར་སྨིན་པ་ལ་སྨོན་པ་ནི་བྱང་ཆུབ་
སེམས་དཔའི་བཟོད་པར་ལྟ་འོ། །ལུས་ཡོངས་སུ་དག་པ་ནི་བྱང་ཆུབ་སེམས་དཔའི་བཟོད་པར་ལྟའོ། །ངག་ཡོངསུ་དག་པ་ནི་བྱང་ཆུབ་སེམས་དཔའི་བཟོད་པར་
ལྟའོ། །སེམས་ཡོངསུ་དག་པ་ནི་བྱང་ཆུབ་སེམས་དཔའི་བཟོད་པར་ལྟའོ། །ལྷ་དང་མིའི་ཕུན་སུམ་ཚོགས་པ་རྗེསུ་མྱོང་བ་ནི། བྱང་ཆུབ་སེམས་དཔའི་བཟོད་པར་ལྟ་བའོ། །
བྱང་ཆུབ་སེམས་དཔའ་དེ་བཞིན་གཤེགས་པའི་མཚན་དང་དཔེ་བྱེད་བཟང་པོ་ཡོངསུ་རྫོགས་པ་ནི་བྱང་ཆུབ་སེམས་དཔའི་བཟོད་པར་ལྟའོ། །དེ་བཞིན་གཤེགས་པའི་གསུང་
ཚངས་པའི་སྒྲ་དབྱངས་སྒྲགས་པ་ཐོབ་པ་ནི་བྱང་ཆུབ་སེམས་དཔའི་བཟོད་པར་ལྟའོ། །བྱང་ཆུབ་སེམས་དཔའི་སྤྱོད་པ་དང་། དགེ་བའི་རྩ་བ་ཐམས་ཅད་ཆུད་མི་གསོད་
པ་ནི་བྱང་ཆུབ་སེམས་དཔའི་བཟོད་པར་ལྟ་འོ། །ཕས་ཀྱི་གནོད་པར་བྱེད་པ་ཐམས་ཅད་ལས་འདས་པ་ནི་བྱང་ཆུབ་སེམས་དཔའི་བཟོད་པར་ལྟའོ། །ཕྱིར་རྒོལ་
བ་ཐམས་ཅད་བཅོམ་པ་ནི་བྱང་ཆུབ་སེམས་དཔའི་བཟོད་པར་ལྟའོ། །མདོར་ན་དེ་བཞིན་གཤེགས་པའི་སྟོབས་དང་། མི་འཇིགས་པ་དང་། མ་འདྲེས་པ་དང་།

སྙིང་རྗེ་ཆེན་པོ་དང་། བྱམས་པ་ཆེན་པོ་དང་། དཔའ་བ་ཆེན་པོ་དང་། བཏང་སྙོམས་ཆེན་པོ་དང་། སངས་རྒྱས་ཀྱི་ཆོས་ཐམས་ཅད་ཡོངསུ་རྫོགས་པ་ནི་བྱང་ཆུབ་
སེམས་དཔའི་བཟོད་པར་ལྟའོ། །ཡང་ཤ་རིའི་བུ་བྱང་ཆུབ་སེམས་དཔའི་བཟོད་པ་ཞེས་བྱ་བ་ནི་འདི་ལྟར་བྲག་ཆའི་སྒྲ་དང་མཚུངས་པར་རབ་ཏུ་ཤེས་པས་སྤྱོད་ཀྱང་ཡང་
སླར་མི་གཤེའོ། །ལུས་གཟུགས་རྙེན་དུ་ཤེས་པས་བརྡེགས་ཀྱང་སླར་མི་རྡེག། སེམས་རྒྱུ་མ་ལྟ་བུར་རབ་རྟོག་པ་ཁྲོས་ཀྱང་སྐར་མི་ཁྲོ་རང་གི་ཡོན་ཏན་ཡོངསུ་
རྫོགས་པས། དེ་མ་སྔགས་པ་ལ་ཁོང་ཁྲོ་བ་མེད་པ། སྔགས་པ་ལ་རྗེསུ་ཆགས་པ་མི་བྱེད་དོ། །དུལ་ཞིང་ཞི་བའི་ཕྱིར་རྙེད་པས་དགའ་བས་མི་འགྱུར། མ་རྙེད་
པས་ནུམ་པར་མི་འགྱུར། རབ་ཏུ་རྟོགས་པའི་བློ་རྒྱ་ཆེ་བའི་ཕྱིར། གྲགས་པས་ངོ་མཚར་དུ་མི་འཛིན། མ་གྲགས་པས་འཁྲུལ་པར་མི་གྱུར། མིག་གཡོ་བར་
རབ་ཏུ་གནས་པའི་ཕྱིར། སྨད་པས་འདུད་བར་མི་འགྱུར། སྟོད་པས་ཁེངས་པར་མི་འགྱུར། སེམས་ཅན་ལྟ་བའི་ཕྱིར་སྡུག་བསྔལ་གྱི་ཡོངསུ་མི་སྐྱོ། འདུས་
བྱས་ཀྱི་བདེ་བ་མི་རྟག་པའི་ཕྱིར་བདེ་བ་ལ་དགའ་བ་མེད། སྲིད་པའི་འགྲོ་བར་སྐྱེ་ཐམས་ཅད་ལ་མི་གནས་པས་འཇིག་རྟེན་གྱི་ཆོས་ཀྱི་མི་གོས། ཕ་རོལ་ལ་མི་གནོད་
པས། བདག་ལ་གནོད་པ་བཟོད། བྱང་ཆུབ་ཀྱི་ཡན་ལག་ཚོགས་ཡོངསུ་རྫོགས་པས་ཡན་ལག་དང་ཉིད་ལག་དང་མགོ་བཅོད་ཀྱང་བཟོད། སངས་རྒྱས་ཀྱི་སྐུ་འདོད་

༄༅། །པས་ལུས་རྟུབས་ཀྱང་བཟོད། ལེགས་པར་བྱས་པའི་ལས་ཀྱི་སྟོབས་སྐྱེ་པས། ངན་དུ་བྱས་པ་ཐམས་ཅད་བཟོད་དེ།
ཤ་རིའི་བུ་བྱང་ཆུབ་སེམས་དཔའ་བཟོད་པ་ཞེས་བྱའོ། །ཤ་རིའི་བུ་དེ་ནི་བྱང་ཆུབ་སེམས་དཔའི་བཟོད་པ་ཞེས་བྱའོ། །ཤ་རིའི་བུ་གཞན་ཡང་བྱང་ཆུབ་སེམས་དཔའི་བཟོད་
པ་ཞེས་བྱ་བ་འདི་ལྟ་སྟེ་རབ་ཏུ་བཟོད་པའོ། དེ་ཅིའི་ཕྱིར་ཞེ་ན། །གཤེ་བ་ནི་སུ་གཤེ་བར་བར་བྱ་བ་ནི་གང་ཞེས་བཟོད་ན། དེ་གཉིས་དམིགས་པའི་བཟོད་པ་ཏེ། དེ་རབ་ཏུ་བཟོད་པ་མ་ཡིན་ནོ། །ཡང་
འདི་ལ་གཤེ་བ་གང་ཞེས་བཟོད་ན། དེ་ཆོས་བགྲང་བའི་བཟོད་པ་སྟེ། དེ་རབ་ཏུ་བཟོད་པ་མ་ཡིན་ནོ། །ཅི་མིག་གིས་མིག་ལས་གཤེ་འམ། ཞེས་བཟོད་ན། དེ་སྐྱེ་མཆེད་
ལ་སོ་སོར་རྟོགས་པའི་བཟོད་པ་སྟེ། དེ་རབ་ཏུ་བཟོད་པ་མ་ཡིན་ནོ། །འདི་ནི་ཡི་གི་ཡིན་ནོ། །ཞེས་བཟོད་ན། དེ་བྲག་ཆའི་སྒྲའི་བཟོད་པ་སྟེ། དེ་རབ་བཟོད་པ་མ་ཡིན་ནོ། །
འདི་ཡང་མི་རྟག། བདག་ཀྱང་མི་རྟག་ཅེས་བཟོད་ན། དེ་མི་རྟག་པ་ལ་འཇུག་པའི་བཟོད་པ་སྟེ། དེ་རབ་ཏུ་བཟོད་པ་མ་ཡིན་ནོ། །འདི་ནི་ཕྱིན་ཅི་བ་ལོག་
མ་ཡིན་ཞེས་བཟོད་ན། དེ་མཐོ་དམན་གྱི་བཟོད་པ་སྟེ། དེ་རབ་ཏུ་བཟོད་པ་མ་ཡིན་བདག་ནི་རིགས་འདི་ནི་མི་རིགས་སོ། །ཞེས་བཟོད་ན།
དེ་རིགས་པ་མ་ཡིན་པའི་བཟོད་པ་སྟེ། དེ་རབ་ཏུ་བཟོད་པ་མ་ཡིན་ནོ། །བདག་གི་ལམ་ངན་པ་ལ་གནས་འདི་ནི་ལམ་ངན་པ་ལ་གནས་ཤེས་བཟོད་ན། དེ་གཉིས་ཀྱི་བཟོད་སྟེ། དེ་རབ་ཏུ་བཟོད་

པ་མ་ཡིན་ནོ། །བདག་སྟོང་པ་ཉིད་བཟོད་ཀྱིས་བདག་ལྟ་བར་སོང་བ་མི་བཟོད་། བདག་མཚན་མ་མེད་པ་བཟོད་གྱི། །བདག་རྣམ་པར་རྟོག་པ་མ་བཟོད།
བདག་སྨོན་པ་མེད་པ་བཟོད་གྱི། བདག་སྨིན་པ་མ་བཟོད། བདག་མངོན་པར་འདུ་མི་བྱེད་པ་བཟོད་ཀྱི། བདག་མངོན་པར་འདུ་བྱེད་པ་མི་བཟོད། བདག་ཉོན་མོངས་པ་ཟད་
པ་བཟོད་ཀྱི། བདག་ཉོན་མོངས་ནི་བཟོད་། བདག་དགེ་བཟོད་ཀྱི། བདག་མི་དགེ་བ་ལ་མི་བཟོད་། བདག་ཁ་ན་མ་ཐོ་བ་མེད་པ་བཟོད་ཀྱི། བདག་ཁ་ན་མ་ཐོ་བ་མེད་བཟོད།
གང་དག་ཟག་པ་ཟད་པ་བཟོད་ཀྱི། བདག་ཟད་པ་དང་བཅས་པ་མི་བཟོད་། བདག་འཇིག་རྟེན་ལས་འདས་པ་བཟོད་ཀྱི། བདག་འཇིག་རྟེན་གྱི་མི་བཟོད་། བདག་
རྣམ་པར་བྱང་བ་བཟོད་ཀྱི། བདག་ཀུན་ནས་ཉོན་མོངས་པ་མི་བཟོད་། བདག་མྱ་ངན་ལས་འདས་པ་བཟོད་ཀྱི། བདག་འཁོར་བ་མི་བཟོད་ན། དེ་སྙེན་པོས་
སྤོང་བའི་བཟོད་པ་སྟེ། རབ་ཏུ་བཟོད་པ་མ་ཡིན་ནོ། །དེ་ལ་རབ་ཏུ་བཟོད་པ་གང་ཞེ་ན། གང་སྟོང་པ་ཉིད་ཁོང་དུ་ཆུད་པ་དེ་ལ་སྨོན་ལ་མ་སྩལ་པ་འང་མེད། སྟོང་
པ་ཉིད་དུ་སྒྲོ་འདོགས་པ་འང་མེད། གང་སྟོང་པ་ཉིད་ཁོང་དུ་ཆུད་པ་དེ་ལ་རྣམ་པར་རྟོག་པ་སྩལ་བ་འང་མེད། མཚན་མ་མེད་པར་སྒྲོ་འདོགས་པ་འང་མེད།
གང་སྟོང་པ་ཉིད་ཁོང་དུ་ཆུད་བ་དེ་ལ་སྨོན་ལམ་སྩལ་བ་འང་མེད། རྣམ་པ་དེ་མ་སྨོན་པ་མེད་སྒྲོ་འདོགས་པ་འང་མེད། གང་སྟོང་པ་ཉིད་ཁོང་དུ་

༄༅། །ཆུད་པ་དེ་ལ་མངོན་པར་འདུ་བྱེད་པ་བསལ་བ་འང་མེད། མངོན་པར་འདུ་མེད་པར་སྒྲོ་འདོགས་པ་འང་མེད།
གང་སྟོང་པ་ཉིད་ཁོང་དུ་ཆུད་པ་དེ་ལ་ཉོན་མོངས་པ་སྩལ་བ་འང་མེད། ཀུན་ནས་ཉོན་མོངས་པ་ཟད་པ་སྒྲོ་འདོག་པ་འང་མེད། གང་སྟོང་པ་ཉིད་ཁོང་དུ་ཆུད་པ་དེ་ལ་མི་དགེ་
བ་སྩལ་བ་འང་མེད། དགེ་བར་སྒྲོ་འདོགས་པ་འང་མེད། གང་སྟོང་པ་ཉིད་ཁོང་དུ་ཆུད་པ་དེ་ལ་ཁ་ན་མ་ཐོ་བ་དང་བཅས་པ་སྩལ་བ་འང་མེད། ཁ་ན་མ་ཐོ་བ་མེད་པར་སྒྲོ་འདོགས་
པ་འང་མད། གོང་མ་བཞིན་དུ་ཐམས་ཅད་ལ་རྒྱས་པར་བྱ་སྟེ། གང་སྟོང་པ་ཉིད་ཁོང་དུ་ཆུད་པ་དེ་ལ་འཁོར་སྩལ་བ་འང་མེད། མྱ་ངན་ལས་འདས་པར་སྒྲོ་འདོགས་
པ་འང་མེད། གང་འདི་ལ་བཟོད་པ་དེ་ནི་རབ་ཏུ་བཟོད་པ་ཞེས་བྱའོ། །གང་མ་སྐྱེས་མ་བྱུང་བྱུང་བར་གྱུར་བ་དེ་ལ་འབྱུང་བ་གང་ཡང་མེད་དོ། །འབྱུང་བ་མེད་པས་མི་ཟད་དོ།།
གང་མི་ཟད་པ་དེ་གང་མི་ཟད་པ་དེ་རབ་ཏུ་བཟོད་པའོ། །གང་འདུས་བྱས་ཀྱང་མ་ཡིན་འདུས་མ་བྱས་ཀྱང་མ་ཡིན། སྒྲོ་འདོགས་པ་འང་མ་ཡིན་མ་བཞག་པ་མ་སྤེལ་བ།
མི་རྩོགས་པ་མི་འབྲི་བ་དེ་ལ་སྐྱེ་བ་གང་ཡང་མེད་དོ། །གང་མི་སྐྱེ་བ་དེ་ནི་མི་ཟད་པ་སྟེ། གང་དེ་ལྟར་བཟོད་བ་དེ་ནི་མི་སྐྱེ་བ་ལ་བཟོད་པ་ཞེས་བྱའོ། །ཤ་རིའི་བུ་བཟོད་
པ་འདི་ལྟ་བུ་དང་ལྡན་པའི་བྱང་ཆུབ་སེམས་དཔའ་སེམས་དཔའ་ཆེན་པོ་བྱང་ཆུབ་སེམས་དཔའི་སྤྱད་པ་སྤྱོད་དོ། །ཤ་རིའི་བུ་འདི་ནི་བྱང་ཆུབ་སེམས་དཔའ་སེམས་དཔའ་ཆེན་པོ་

རྣམས་ཀྱི་བཟོད་པའི་ཕ་རོལ་དུ་ཕྱིན་པ་ཏེ། འདི་ལ་ཞུགས་པའི་བྱང་ཆུབ་སེམས་དཔའ་སེམས་དཔའ་ཆེན་པོ་བྱང་ཆུབ་སེམས་དཔའི་སྤྱད་པ་སྤྱོད་དོ། །བདུད་དང་
བདུད་ཀྱི་རིས་ཀྱི་ལྷའི་བུ་རྣམས་དང་། དེ་མ་ཡིན་པ་ཕས་ཀྱི་རྒོལ་བ་གཞན་ཐམས་ཅད་ཀྱི་མི་ཐུལ་བ་ཡིན་ནོ། །བཟོད་པའི་ཕ་རོལ་དུ་ཕྱིན་པའི་ལེའུ་སྟེ་བརྒྱད་པའོ། །
བམ་པོ་བཅུ་གཉིས་བའོ།། །དེ་ལ་བྱང་ཆུབ་སེམས་
དཔའ་སེམས་དཔའ་ཆེན་པོ་གང་ཞུགས་པའི་འདི་ལྟར་བྱང་ཆུབ་སེམས་དཔའི་སྤྱད་པ་སྤྱོད་ཅིང་། བདུད་དང་བདུད་ཀྱི་རིག་གྱི་ལྷའི་བུ་རྣམ་དང་དེ་མི་ཡིན་པའི་གཞན་
ཕས་ཀྱི་རྒོལ་བ་ཐམས་ཅད་ཀྱི་མི་ཐུལ་བ་འགྱུར་བའི་བྱང་ཆུབ་སེམས་དཔའི་བརྩོན་འགྲུས་ཀྱི་ཕ་རོལ་དུ་ཕྱིན་པ་གང་ཞེ་ན། ཤ་རིའི་བུ་བྱང་ཆུབ་སེམས་དཔའ་སེམས་
དཔའ་ཆེན་པོ་ཕྱིར་མི་ལྡོག་པའི་བརྩོན་འགྲུས་དང་ལྡན་པ་ཡིན་ཏེ། རང་གི་ལུས་དང་སྲོག་ལ་མི་ལྟ་བར་བརྩོན་འགྲུས་དྲུག་པོ་སྐྱེད་ནས། བྱང་ཆུབ་སེམས་
དཔའི་སྡེ་སྣོད་ཀྱི་ཆོས་ཀྱི་རྣམས་གྲངས་འདི་ཡོངསུ་ཚོལ་བར་བྱེད་ཤིན་དུ་ཉན་པར་བྱེད། འཆང་བར་བྱེད། འཛིན་པར་བྱེད། ཀློག་པར་བྱེད། ཀུན་ཆུབ་པར་བྱེད།
གཞན་དག་ལ་ཡང་འཆད་པར་བྱེད། རྒྱ་ཆེར་ཡང་དག་པར་རབ་ཏུ་སྟོན་པར་བྱེད། བྲིས་ནས་འཛིན་པར་བྱེད་དོ། དེ་ཇི་ལྟར་ན་ལུས་དང་སྲོག་ལ་མི་ལྟ་

༄༅། །བ་ཡིན་ཞེ་ན། །འདི་ལྟ་ཤ་རིའི་བུ་བྱང་ཆུབ་སེམས་དཔའ་འདི་ལྟ་བུའི་མདོ་སྡེ་འཆང་བ་དང་།
འཛིན་པ་དང་། ཀློག་པ་དང་། ཀུན་ཆུབ་པར་བྱེད་པ་དང་། །གཞན་དག་ལ་ཡང་གོ་བར་བྱེད་པ་དང་། རྒྱ་ཆེར་ཡང་དག་པར་རབ་ཏུ་སྟོན་པ་དང་། བྲིས་ནས་
འཛིན་པ་དང་། དེ་བཞིན་དུ་ནན་ཏན་བྱེད་པ་དེ་དག་གི་ལུས་ལངས་མངའ་དང་། མཚོན་མདུང་ཐུང་རྒྱས་ཕུད་ཏེ། སྲོག་བཅད་དོ་ཞེས་ཕ་རོལ་གྱིས་སྡིག་ཀྱང་
དེ་ལ། ཤ་རིའི་བུ་བྱང་ཆུབ་སེམས་དཔའ་མི་འཇིགས་མི་སྡང་མི་སྐྲག ཀུན་དུ་སྐྲག་མི་འགྱུར་གྱི་ཕྱིར་ཞིང་བརྩོན་འགྲུས་རྟན་པ་སྐྱེད་ནས། བྱང་ཆུབ་སེམས་
དཔའི་སྡེ་སྣོད་ཀྱི་ཆོས་ཀྱི་རྣམ་གྲངས་མི་སྤོང། རྣམ་པར་མི་སྤོང་། རབ་ཏུ་རྣམ་པར་མི་སྤོང། མི་འདོར་ཏེ། མོས་པ་དྲག་པོར་འགྱུར་ མོས་པ་རྟན་པར་འགྱུར་རོ། །
བཟོད་པ་རྟན་པར་འགྱུར། བརྩོན་འགྲུས་རྟན་པར་འགྱུར་རོ། །ཤ་རའི་བུ་བཟོད་པ་བརྟན་པ་དང་། བརྩོན་འགྲུས་བརྟན་པ་ལས་བཟུང་ཏེ། དཔེ་སྟན་ཏོ། །
བཟོད་པ་རྟན་པ་ཇི་ཙམ་པ་དང་། བརྩོན་འགྲུས་རྟན་པ་ཇི་ཙམ་པར་བྱང་ཆུ་སེམས་ལུས་དང་སྲོག་ལ་མི་ལྟ་བར་གྱུར་ཏེ། ཤ་རའི་བུ་སྟོང་གསུམ་གྱི་སྟོང་
ཆེན་པོའི་འཇིག་རྟེན་གྱི་ཁམས་ཀྱི་སེམས་ཅན་ཇི་སྙེད་པ་སྒོ་ང་ལས་སྐྱེས་པའམ། མངལ་ནས་སྐྱེས་པ་འམ། །དྲོད་གཤེར་ལས་སྐྱེས་པ་འམ། རྫུས་ཏེ་སྐྱེས་

པ་འམ་གཟུག་ཅན་ནམ། གཟུགས་མེད་པ་འམ། འདུ་ཤེས་ཅན་ནམ། འདུ་ཤེས་མེད་པ་འམ། འདུ་ཤེས་མེད་མིན་ནམ། སྣང་བར་བགྱུར་པ་འམ།
མི་སྣང་བར་གྱུར་པ་འམ། སེམས་ཅན་ཇི་སྙེད་སེམས་ཅན་དུ་སྡུ་བར་བསྡུས་པ་དེ་དག་ཐམས་ཅད་ཡོངསུ་རྒྱག་པ་བཟུང་ཏེ། སྐད་ཅིག་ཐང་ཅིག་ཡུད་ཙམ་
ལ་སྔ་ཕྱི་མེད་པར་མིའི་ལུས་ཐོབ་པར་འགྱུར་ལ། དེ་དག་མིར་གྱུར་ནས་ཐམས་ཅད་ཀྱི་ལག་ན་མཚོན་རྣོན་པོ་ཐོགས་ཏེ། དགར་གྱུར་ནས། དེ་དག་ལ་ཚིག་འདི་སྐད་ཅེས་
འདི་ལྟ་བུའི་ཚིག་དང་། །ཡི་གེ་འཆང་བ་དང་། །ཀློགས་པ་དང་། འཛིན་པ་དང་། བཞན་དག་ལ་འཆད་པ་དང་། རྒྱ་ཆེར་ཡང་དག་པར་རབ་ཏུ་སྟོན་པ་དང་། དེ་བཞིན་
དུ་ནན་ཏན་བྱེད་པ་དེ་དག་ངེད་ཀྱིས་བཟུང་སྟེ། སྲོག་བཅད་དོ། ཞེས་ཟེར་ན་ཡང་དེ་ལ་ཤ་རིའི་བུ་བྱང་ཆུབ་སེམས་དཔའ་སྡང་བ་དང་། སྐྲག་པ་སྐྱེ་བའི་སེམས་ཀྱང་
མི་སྐྱེད་ཀྱི། དེ་བས་ལྷག་པར་དམ་པའི་ཆོས་ཡོངསུ་སུ་འཛིན་པར་འགྱུར་ཏེ། དེ་ནི་བྱང་ཆུབ་སེམས་པའི་སྡེ་སྣོད་ཀྱི་རྣམ་གྲངས་ཡོངས་སུ་ཚོལ་བའི་ཕྱིར། །ཤ་རའི་
བུ་འདི་ནི་བྱང་ཆུབ་སེམས་དཔའི་མི་ཟློག་པའི་བརྩོན་འགྲུས་དང་ལྡན་མཐའ་ཡས་པའི་བརྩོན་འགྲུས་ཀྱི་སྟོབས་ཀྱི་ཤུགས་དང་ལྡན་ཞིང་། བརྩོན་འགྲུས་པ་
བ་དང༌། སེམས་དཔའ་བ་དང་། ཚུལ་ཁྲིམས་དཔའ་བ་དང་། བཟོད་པ་དཔའ་བ་དང་། ཏིང་ངེ་འཛིན་དཔའ་བ་དང་། ཤེས་རབ་དཔའ་བ་དང་། སྤྱོད་པའི་ཁྱད་པར་

༄༅། །གྱི་ཡེ་ཤེས་དཔའ་བ་ཞེས་བྱའོ། །དེ་ལ་ཤ་རའི་བུ་བྱང་ཆུབ་སེམས་དཔའ་གང་མཚོན་རྣོན་པོ་ཐོགས་
པའི་དགྲ་རྣམས་ལ་གནོད་པའི་སེམས་ཅིག་ཀྱང་མི་སྐྱེད་པ་དེ་ནི་བྱང་ཆུབ་སེམས་དཔའ་ཚངས་པ་དང་མཚུངས། དབང་པོ་དང་འཆུངས། ལྷུན་པོ་དང་
མཚུངས་ཏེ། མི་སྒུལ་བའི་སྙིང་རྗེ་ཅན། བྱམས་པ་ལ་གནས་ལ། སེམས་ཅན་ཐམས་ཅད་ཀྱི་བསམ་པ་གསོ་བ་ལ་མོས་པ། ཕྱིར་མི་ལྡོག་པའི་སྤྱོད་ཡུལ་
བ། སེམས་དང་མཚུངས་པ། སེམས་ཆུ་དང་མཚུངས་པ། སེམས་མེ་དང་མཚུངས་པ། སེམས་རླུང་དང་མཚུངས་དང་། སེམས་ནམཁའ་
དང་མཚུངས་པ། འདོད་ཆགས་དང་། ཞེ་སྡང་དང་། གཏི་མུག་དང་། ཐ་བ་སེལ་བ་ལ་ཞུགས་པ་ཞེས་བྱའོ། །ཡང་ཤ་རིའི་བུ་བྱང་ཆུབ་སེམས་དཔའ་
སེམས་དཔའ་ཆེན་པོ་གང་གིས་གང་གའི་རླུང་གི་བྱེ་མ་སྙེད་ཀྱི་འཇིག་རྟེན་གྱི་ཁམས་རིན་པོ་ཆེ་སྣ་བདུན་ལས་བྱས་པ་ཡོངསུ་གང་བར་བྱས་ཏེ། དེ་བཞིན་
གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ལ་སྦྱིན་པ་བྱིན་པ་བས་བྱང་ཆུབ་སེམས་དཔའ་སེམས་དཔའ་ཆེན་གང་གིས། བྱང་ཆུབ་སེམས་
པའི་སྡེ་སྣོད་ཀྱི་ཆོས་ཀྱི་རྣམ་གྲངས་འདི་ཐོས་ནས། འདི་ལྟ་བུའི་ཆོས་བདག་གིས་སླབ་པར་བྱའོ། ཞེས་སེམས་རབ་ཏུ་བཞག །ཤ་རིའི་བུ་བྱང་ཆུབ་སེམས་དཔའ་

སློབ་པར་འདོད་པས། མ་སྲབས་ཀྱང་དགེ་བའི་རྩ་བ་ཆེས་མང་དུ་ཡོངས་བཟུང་བར་འགྱུར་ཏེ། སྦྱིན་པ་ཆེན་པོའི་བྱིན་པས་ནི་དེ་ཙམ་མ་ཡིན། དེ་ཅིའི་
ཕྱིར་ཞེ་ན། ཤ་རིའི་བུ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ནི་འདིའི་ཁར་ལུས་སོ། །དེ་བས་ན་ཤ་རིའི་བུ་བྱང་ཆུབ་སེམས་དཔའ་སེམས་དཔའ་
ཆེན་པོ་ས། བྱང་ཆུབ་སེམས་དཔའི་སྡེ་སྣོད་སྐྱི་ཆོས་ཀྱི་རྣམས་གྲངས་མཉམ་པ་དང་། ཟུང་བ་དང་། ཡི་གེར་བྲིས་བ་དང་། གླག་པ་དང་། བཅང་པ་
དང་། ཕ་རོལ་ལ་ཡང་དག་པར་རབ་ཏུ་སྟན་པའི་ཕྱིར་རོ། །བརྩོན་འགྲུས་རྩམ་མོ། ཤ་རིའི་བུ་བྱང་ཆུབ་སེམས་དཔའ་བརྩོན་འགྲུས་རྩམས་པ་ནི་
འགྲོ་བ་མེད་པའི་འགྲོ་བར་འགྲོ །འགྲོ་བ་མེད་པར་འགྲོ་བ་གང་ཞེ་ན། འདི་ལྟ་སྟེ། མྱ་ངན་ལས་འདས་པ་སྟེ། དེར་བདུད་སྡིག་ཅན་འགྲོ་བ་མེད་དོ། །
དེ་བས་ན་འགྲོ་བ་མེད་པར་བྱ་ཞེས་བྱའོ། །དེར་འགྲོ་བ་ནི་བརྩོན་འགྲུས་དང་ལྡན་པ་སྐྱེས་བུ་དམ་པ། སངས་རྒྱས་དང་། རང་སངས་རྒྱས་དང་། ཉན་ཐོས་རྣམས་
སོ། །དེ་ཅིའི་ཕྱིར་ཞེ་ན། བརྩོན་འགྲུས་སྤྱོད་པའི་ལམ་དུ་ཞུགས་པ་དེ་ལྟ་བུའི་སྐྱེས་བུ་དམ་པ་དག་དང་། སངས་རྒྱས་རྣམས་སོ། །གང་ཀུན་ནས་
ཉོན་མོངས་པའི་ཆོས་ཅན་སེམས་ཅན་ཐམས་ཅད་གནས་གསུམ་ཏེ། གསུམ་གང་ཞེ་ན། ངན་སོང་དུ་ཞོལ་བ་དང་། ངན་

༄༅། །སོང་དུ་བབ་པ་ཏེ། ཚུལ་ཁྲིམས་དང་། བཟོད་པ་དང་། མང་དུ་ཐོས་པ་མ་རྟགས་པར་མངོན་པར་
འབྱུང་བའི་ཆོས་གཞན་གང་ཡང་མེད་དོ། །ཀྱེ་མའོ་སེམས་ཅན་འདི་དག་ནི་ང་ཞེས་ཟེར་བའི་ཚིག་ལས་ལ་གནས་པ་སྟེ། ལས་མ་ཡིན་པ་ལ་གནས་སོ། །ཀྱེ་
མའི་སེམས་ཅན་འདི་དག་ནི་ཞེས་ཟེར་བའི་བརྩོན་འགྲུས་རྩམས་པ་སྟེ། ལེ་ལོ་ཅན་ནོ། །ཤ་རིའི་བུ་བྱང་ཆུབ་སེམས་དཔའ་མཁས་པ་ནི་ལས་མ་ཡིན་པ་
ལ་གནས་པའི་སེམས་ཅན་ལེ་ལོ་ཅན་དང་། འཛའ་བར་མི་བྱེད། སྟེན་པར་མི་བྱེད་དེ། གཞན་དུ་ན་བྱང་ཆུབ་སེམས་འཐུན་པར་སྤྱོད་པ་བརྩོན་འགྲུས་བརྩམས་པ་དང་།
སྟེན་པར་བྱེད་དོ། །དེ་ཅིའི་ཕྱིར་ཞེ་ན། ཤ་རིའི་བུ་སངས་རྒྱས་ཀྱི་ཡོངས་སུ་མྱ་ངན་ལས་འདས་པ་ལས་གཞན་མྱ་ངན་ལས་འདས་པའི་མཆོག་གང་ཡང་མེད་དོ། །
ཤ་རིའི་བུ་བྱང་ཆུབ་སེམས་དཔའ་རྣམ་པར་བྱང་བ་ལ་མོས་ཤིང་། བརྩོན་འགྲུས་རྩམས་པ་ནི་བདག་གི་ལུས་འབའ་ཞིག་ཉེ་བར་ཞི་བར་བྱ་བའི་ཕྱིར། བརྩོན་
འགྲུས་བརྩོམ་པ་མ་ཡིན་གྱི། སེམས་ཅན་ཐམས་ཅད་ལ་ཕན་པ་དང་། བདེ་བཞི་བྱིན་ཞུགས་ནས་ཁོང་དུ་ཆུད་བྱེད། སྟོན་པར་བྱེད། སྐུལ་བར་བྱེད། འཛིན་
དུ་འདུག། འཕགས་པའི་ལམ་སྲང་དུ་འཛད་དེ། དེ་བས་ན་སྐྱེས་བུ་དམ་པ་བྱང་ཆུབ་སེམས་དཔའི་ཞེས་བྱའོ། །དེ་ནས་བཅོམ་ལྡན་འདས་ཀྱིས་དེའི་ཚིགས་

སུ་བཅད་པ་འདི་དག་གསུངས་སོ། །མདུད་པ་མེད་པའི་བརྩོན་འགྲུས་ཀྱིས། །རྟག་ཏུ་ཡང་དག་འཕགས་པར་འགྱུར། །མཁས་པ་བྱང་ཆུབ་སེམས་དཔའི། །སྡེ་སྡོད་དག་
ནི་རྟག་ཏུ་འཛིན། །ཆོས་རྣམས་ཀྱི་ནི་དོན་སེམས་ཏེ། དེ་དག་བློ་ནི་བསམ་མི་ཁྱབ། །རྣམ་པར་བྱང་བ་ཀུན་ཚོལ་བ། །བྱང་ཆུབ་སེམས་དཔའ་བརྗོད་པ་ཡིན། །ཤེས་
རབ་ཆེན་པོ་དེ་དག་འབད་། །ཤིང་མཆོག་དྲུང་དུ་འདུག་ནས་ནི། །དེ་བཞིན་ཤེས་རབ་བརྩོན་འགྲུས་ཀྱིས། །སྡིག་ཅན་བདུད་རྣམས་སྐྲགས་པར་བྱེད། །འཇིག་
རྟེན་ཀུན་གྱི་བརྡ་དག་ལས། །ཚུལ་ཁྲིམས་དག་ནི་ཐམས་ཅད་སྟོན། །སེམས་ཅན་ཀུན་ལ་ཕན་པའི་ཕྱིར། །དེ་ལ་བརྩོན་འགྲུས་ཉམས་མི་འགྱུར། །ཤ་རིའི་བུ་
དུས་འདི་ལྟ་བུ་དང་། ཚོད་འདི་ལྟ་བུ་འབྱུང་བར་འགྱུར་ཏེ། །གང་ང་དང་ཁྱོད་ཡོངས་སུ་མྱངན་ལས་འདས་པའི་འོག་ཏུ་ལྔ་བརྒྱ་ཐ་མ་ལ་འདི་ལྟ་བུའི་མདོ་སྡེ་འགྲོ་བ་མང་
པོ་དགའ་བ་དང་། མགུ་བར་བྱེད་པ། ཤེས་རབ་སྒྲུབ་པར་བྱེད་པ། བསོད་ནམས་སྒྲུབ་པར་བྱེད་པ། ལོངས་སྤྱོད་འཕེལ་བ་སྒྲུབ་པར་བྱེད་པ། མཐོ་རིས་སྒྲུབ་
པར་བྱེད་པ། ཕུན་སུམ་ཚོགས་པ་ཐམས་ཅད་སྒྲུབ་པར་བྱེད་པ། དེ་བཞིན་གཤེགས་པའི་སྟོབས་དང༌། མི་འཇིགས་པ་དང་། སོ་སོར་ཡང་དག་པར་རིག་
པ་དང་། བྱམས་པ་ཆེན་པོ་དང་། སྙིང་རྗེ་ཆེན་པོ་དང་། དགའ་བ་ཆེན་པོ་དང་། བཏང་སྙོམས་ཆེན་པོ་དང་། སངས་རྒྱས་ཀྱི་ཆོས་མ་འདྲེས་པ་

༄༅། །རྣམས་སྒྲུབ་པར་བྱེད་པ། མདོར་ན་སངས་རྒྱས་ཀྱི་ཆོས་རྣམས་སྒྲུབ་པ། བདུད་སྐྲག་པར་བྱེད། སེམས་
ཅན་རྣམས་པར་དག་པར་བྱེད་པ། སྐྱེ་བ་ཟད་པའི་མཐར་བྱེད་པ། སྡུག་བསྔལ་མཐར་བྱེད་པ། མྱངན་ལས་འདས་པ་དང་། ཉེ་བར་བྱེད་པར་འབྱུང་ན།
དེ་དག་དེའི་དུས་ན་སྤོང་བར་འགྱུར། མི་འདོད་པ་འགྱུར། ཡོངསུ་གཏོང་བར་འགྱུར་རོ། །དེ་ལ་ཤ་རིའི་བུ་གང་བརྩོན་པ། རབ་ཏུ་བརྩོན་པ། མངོན་
པར་བརྩོན་པ། བླ་ན་མེད་པ་ཡང་དག་པར་རྫོགས་པའི་བྱང་ཆུབ་འདོད་པ། ཚུལ་ཁྲིམས་འདོད་པ། ཐོས་པ་འདོད་པ། ཏིང་ངེ་འཛིན་འདོད་པ།
ཤེས་རབ་འདོད་པ། རྣམ་པར་འགྲོལ་བའི་འདོད་པ། རྣམ་པར་འགྲོལ་བའི་ཡེ་ཤེས་མཐོང་བ་འདོད་པ། སངས་རྒྱས་ཀྱི་ཆོས་འདོད་པ། སེམས་ཅན་ཐམས་ཅད་ལ་{ཕོན་}ཕན་པ་དང་། བདེ་
བར་འདོད་པ། ལོག་པར་ལྟ་སྤོང་བ་འདོད་ལ། ཡང་པར་ལྟ་བ་སྒོམ་པར་འདོད་པ། འཁོར་བ་སྤོང་བར་འདོད་པ། འཕགས་པའི་ལམ་སྒོམ་པར་འདོད་པ།
ཆོས་སྟོན་པར་འདོད་པ། བདུད་སྐྲག་པར་བྱེད་པར་འདོད་པ། འདོད་ཆགས་ཞི་བར་འདོད་པ། ཞེ་སྡང་ཞི་བར་འདོད་པ། གཏི་མུག་འཇོམ་པར་འདོད་པ།
མ་རིག་པ་འཇོམ་པར་འདོད་པ། རིག་པ་སྐྱེ་བར་འདོད་པའི་སེམས་ཅན་དེ་དག་འབྱུང་བར་འགྱུར་ཏེ། ཤ་རིའི་བུ་དེ་དག་འདི་ལྟ་བུའི་ཆོས་ཐོས་ནས་དགེ་བའི་རྩ་

བའི་ཆོས་ཐམས་ཅད་འདོད་པའི་ཕྱིར་བརྩོན་འགྲུས་རྩོམ་པར་འགྱུར། འདི་འདྲ་བའི་ཆོས་ཐོས་ནས། སངས་རྒྱས་ཀྱི་ཆོས་ཐམས་ཅད་ནི། བར་དུ་གཅོད་པར་
མི་འགྱུར་ཏེ། འདི་ལ་བདག་ནི་ཐེ་ཙོམ་མེད། དེ་ལ་ཤ་རིའི་བུ་སེམས་ཅན་གང་། བསོད་ནམས་ཀྱིས་སྟོབས་ཀྱིས་ཉེ་བར་བརྟན་པ། ལྷག་པའི་བསམ་པས་བླ་ན་མེད་པ་
ཡང་དག་པར་རྫོགས་པའི་བྱང་ཆུབ་ལ་ཞུགས་པར་འབྱུང་བ་དེ་དག་འདི་ལྟ་བུའི་མདོ་སྡེ་ཉན་པར་བྱེད་དེ། ཐོས་ནས་རྒྱ་ཆེར་དགའ་ཞིང་མགུ་བ་ཐོབ་པར་འགྱུར། བྱང་ཆུབ་
སེམས་དཔའི་སྡེ་སྣོད་ཀྱི་ཆོས་ཀྱི་རྣམ་གྲུངས་རབ་ཏུ་ཀུན་ཆུབ་པར་བྱེད་པར་འགྱུར། ནན་ཏན་གྱི་སྒྲུབ་པར་འགྱུར་རོ། །ཡང་གང་གི་དེ་བཞིན་གཤེགས་པའི་བསྟན་པ་མཉན་
པའི་ཆོས་སུ་བྱས་པར་གྱུར་བ་དེ་དག་རྒྱུ་ལ་ལ་དང་། དམིགས་པ་ལ་ལས་དབང་དུ་མ་གྱུར་བར་ཉན་པར་བྱེད་དེ། ཐོས་ནས་རྒྱ་ཆེར་དགའ་བ་དང་། མགུ་བ་ཐོབ་བར་འགྱུར།
དེ་དག་དགའ་བ་དང་མགུ་བ་སྐྱེས་ནས། བརྩོན་འགྲུས་ཤིན་དུ་རྟན་པ་རྩོམ་པར་འགྱུར་ཏེ། དེ་འདི་ལྟ་བུའི་བྱང་ཆུབ་སེམས་དཔའི་སྡེ་སྣོད་ཀྱི་ཆོས་དཀོན་མཆོགས་ལས་སྙིང་པོ་
ཅུང་ཟད་ཙམ་ལེན་པར་འགྱུར་རོ། །འདི་ལྟ་སྟེ་དཔེར་ན། ཤ་རིའི་བུ་ཤིང་རྟོག་སྨིན་པ་རྣམ་པ་མང་པོ་ཁ་དོག་ཕུན་སུམ་ཚོགས་པ། དྲི་ཕུན་སུམ་ཚོགས་པ། རོ་ཕུན་སུམ་
ཚོགས་པ། རྒྱ་མཚོ་ཆེན་པོས་ཁྱེར་བ་དང་སྐྱེས་བུ་ལ་ལས་བརྩོན་འགྲུས་དང་། རྟུལ་བ་ཆེན་པོ་བསྐྱེས་ནས། ཆུ་ཆེན་པོར་ཞུགས་ཏེ། ལག་པ་དང་རྐང་

༄༅། །པས་འབད་ན། རྒྱ་མཚོ་ཆེན་པོ་དེ་ལས་ཤིང་ཏོག་ཅིང་བླངས་གཉིས་དང་གསུམ་བླངས་ནས། རྒྱ་མཚོ་ཆེན་
པོ་དེ་ལས་རྒལ་ནས། དེ་ཕྱོགས་ཅིག་ཏུ་སོང་སྟེ། ཤིང་ཏོག་དེ་མྱངས་ན། དེས་སྔོན་མ་མྱོང་བའི་རོ་མྱོང་ནས། དེ་འདི་སྙམ་དུ་སེམས་ཏེ། ཤིང་རྟོག་འདི་
དག་ཁ་དོག་དང་ལྡན། ཤིང་ཏོག་འདི་དག་དྲི་དང་ལྡན། ཤིང་ཏོག་འདི་དག་འོ་དང་ལྡན་ཏེ། སྔོན་མ་མྱོང་གིས་འདི་ལྟར་བདག་གིས་བརྩོན་འགྲུས་རབ་ཏུ་རྩམས་ཏེ།
ལག་པ་དང་། རྐང་པས་འབད་དང་། ཤིང་ཏོག་གཞན་ཡང་བླངས་སྙམ་སྟེ། རྒྱ་མཚོ་ཆེན་པོ་དེ་ལ་ཡང་ཞུགས་པ་དང་། དེ་ཕྱིར་མ་མ་མཐོང་ནས། འདི་ལྟར་
ཤིང་ཏོགས་ཁ་དོག་དང་དྲི་དང་རོ་དང་ལྡན་ཞིང་། སྨིན་པ་རྣམ་པ་སྣ་ཚོགས་དེ་དག་ལས་བདག་གིས་མང་དུ་མ་བླངས་པས་ཡོངསུ་ཉམས་པར་གྱུར་ཏོ་ཞེས་ཏེ་སྡུག་བསྔལ་
ཞིང་ཡིད་མི་བདེ་ནས་འགྱོད་དོ། །དེ་བཞིན་དུ་ཤ་རིའི་བུ་ཕྱི་མིའི་ཚེ། ཕྱི་མའི་དུས་ལྔ་རྒྱ་ཐ་མ་ལ་དམ་པའི་ཆོས་ནུབ་པར་འགྱུར་བའི་དུས་ཀྱི་ཚེ། དད་པ་ཆུང་བ་
གཏོང་བ་ཆུང་བ། ཤེས་རབ་ཆུང་བ། བརྩོན་བགྲུས་ཆུང་བ་འབྱུང་ཏེ། རྣམ་གྲངས་འགའ་ཞིག་གིས་འདི་ལྟ་བུའི་མདོ་སྡེ་དགོན་ཆོག་ཉན་པར་གྱུར་ཏེ། ཐོས་ནས་
གང་ཅུང་ཟད་ཙམ་ཐ་ན་ཚིག་བཞི་པའི་ཚིགསུ་བཅད་པ་ཅིག་འཛིན་པ་དེ་དག་ལ་བདུད་སྡིག་ཅན་ཡོངས་སུ་འཚེ་བར་འགྱུར་རོ། །དེ་དག་ལ་སྐྱེ་བོ་མང་པོ་དགའ་བར་མི་གྱུར།

སྐྱོ་བོ་མང་པོས་མཆོད་པར་མི་འགྱུར། སྐྱེ་བོ་མང་པོས་བསྟོད་པར་མི་འགྱུར་ཏེ། མི་དགའ་མི་མཆོད་མི་སྟོད་པར། རིག་ནས་ཡལ་བར་འདོར་རོ། ཡང་དེ་དག་གིས་
གང་ཐོས་པར་འགྱུར་བ་དང་། ཟིན་པར་འགྱུར་བ་ཡང་ཉུང་ཞིང་དོག་ལ་ཆུང་སྟེ། མི་མང་བས་དེ་ཕྱོགས་ཅིག་དུ་སོང་ནས། སེམས་ལ་འཇོག་སྟེ། སེམས་ཀྱིས་ངེས་པར་
རྟོག་ཅིང་དེ་དགའ་བ་མི་སྐྱེ་ལ། འགྱོད་པར་འགྱུར་རོ། །ཀྱེ་མའོ་བདག་དེ་བཞིན་གཤེགས་པའི་བསྟན་བ་མཆོག་ལ་ཡོངསུ་ཉམས་ཏེ། ཆོས་མང་མཐོབ་ཆོས་མང་
པོར་བཟུང་ངོ་། ཞེས་དེ་དག་ཡུད་ཙམ་ཞིག། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྗེསུ་དྲན་པར་འགྱུར་རོ། །ཤ་རིའི་བུ་གཞན་
ཡང་དེའི་དུས་ན། བདུད་ཀྱི་བྱིན་གྱིས་བརླབས་པའི་དགེ་སློང་དག་འབྱུར་བར་འགྱུར་ཏེ། གང་མདོ་སྡེ་འདི་ཐོས་ནས་སྐྱེ་བོ་མང་པོ་མདུན་དུ་མདོ་སྡེ་འདི་ནི་རང་བཟོར་བྱས་
པ་ཡིན་ཏེ། འདི་ནི་སངས་རྒྱས་ཀྱིས་གསུང་པ་མ་ཡིན་ནོ། །ཞེས་སྤོང་པར་འགྱུར་རོ། །ཡང་ཤ་རའི་བུ་དེའི་དུས་ན། དགེ་སློང་ཐམས་ཅད་ཡོང་མི་ཉན་
པ་དག་ཀྱང་འབྱུང་བར་འགྱུར་རོ། །དེ་ནས་བཅོམ་ལྡན་འདས་ཀྱིས་དེའི་ཚེ་ཚིགསུ་བཅད་པ་འདི་ད་གསུང་སོ། །འདི་འདྲི་བ་ཆོས་ནི་ཐོས་གྱུར་ནས། །བར་དུ་
བཅོད་པར་ཡོང་མི་འགྱུར། །སངས་རྒྱས་ཀྱི་ནི་ཆོས་ཐམས་ཅད་། །དེ་ལ་བདག་ནི་ནམ་ནུར་མེད། །གང་དག་བསོད་ནམས་ཆུང་འགྱུར་བ། །དེ་དག་འདི་འདྲ་ཉེན་མི་འགྱུར།

༄༅། །གང་དག་བསོད་ནམས་ཆུང་འབྱུང་བ། །ཐོས་ནས་དད་པར་མི་འགྱུརོ། །གང་དག་བསོད་ནམས་ལྡན་།
འབྱུང་བ། །ཐོས་ནས་དད་པར་འཛིན་པར་འགྱུར། །གང་དག་བསོད་ནམས་ཆུང་འབྱུང་བ། །འདི་ནི་སྟན་པ་མིན་ཞེས་ཟེར། །དེ་དག་ངན་འགྲོར་
འགྲོ་བར་འགྱུར་ བྱང་བ། །{ཐ}སེང་སྟེང་ནག་ན་དམུས་ལོང་བཞིན། །བསོད་ནམས་ལྡན་འབྱུང་དེ་དག་ནི། །ཐོས་ནས་རབ་ཏུ་དགའ་བར་འགྱུར། །བདེ་འགྲོ་།
བར་ནི་དེ་དག་འགྲོ། །ཕྱིས་མ་མར་གྱི་སྙིང་པོ་བཞིན། །གང་དག་གསོད་ནམས་ཆུང་འབྱུང་བ། །ཐོས་ནས་ཡིད་ནི་མི་བདེར་འགྱུར། །དེ་ཡུན་རིང་སྡུག་བསྔལ།
ཏེ། །མི་ཤེས་བས་ན་གྲོལ་མི་འགྱུར། ཉེར་དུ་ཐོས་པ་ཁ་ཅིག་ནི། །དེ་དག་བདུད་ཀྱི་ཡོངསུ་གཙེས། །སངས་རྒྱས་བྱང་ཆུབ་སྤང་གྱུར་ནས། །མྱུར་དུ་
སེམས་ཅན་དམྱལ་བར་འགྱུར། །ཤ་རིའི་བུ་དེ་བཞིན་གཤེགས་པའི་ཡེ་ཤེས་ནི་རྣམ་པར་དག་པ་སྟེ། ཤ་རིའི་བུ་འཁོར་བཞི་ལས་གང་ལ་ལ་ཐ་ན། དགེ་སློང་ཅིག་གམ་།
དགེ་སློང་མ་ཅིག་གམ། དགེ་སྙོན་ཅིག་གམ་དགེ་སྙེན་མ་ཅིག་ཀྱང་སངས་རྒྱས་ཀྱི་ཆོས་ནུབ་བར་འགྱུར་པའི་དུས་ཀྱི་ཚེ་དེ་ན། འདི་ལྟ་བུའི་མདོ་སྟེ་མཉན་ཏེ་ཐོས་ནས། ནན་ཏན་བྱེད་ཅིང་།
འཛིན་པར་འགྱུར་བ་དང་། གང་གིས་ཐོས་ནས་སྤོང་བར་འགྱུར་བ་དང་། གང་ཐམས་ཅད་ཡང་ཉན་པར་མི་འགྱུར་བ་དེ་ཀུན་དེ་བཞིན་གཤེགས་པས་རབ་ཏུ་མཁྱེན་ཏོ། །དེ་ལ་གང་

ཐོས་ནས་ནན་ཏན་བྱེད་ཅིང་འཛིན་པར་འགྱུར་བ་དེ་དག་སྒྲིབ་པ་མེད་ཅིང་ཡོངས་སུ་དག་པ་བཞི་དང་ལྡན་པར་འགྱུར་རོ། །གཞི་གང་ཞེ་ན། ཚུལ་ཁྲིམས་རྣམས་པར་
དག་ཅིང་སྒྲིབ་པ་མེད་པ་དང་ལྡན་པར་འགྱུར་བ་དང་། དལ་འབྱོར་བ་སོ་སོར་ཐོབ་པ་རྣམ་པར་དག་ཅིང་སྒྲིབ་པ་མེད་པ་དང་ལྡན་པར་འགྱུར་བ་དང་། སངས་
རྒྱས་མངོ་ན་སུམ་དུ་མཐོང་སྟེ། གྲོགས་པོ་རྣམ་པར་དག་པ་སྒྲིབ་པ་མེད་པ་དང་ལྡན་པར་འགྱུར་བ་དང་། དེ་བཞིན་གཤེགས་པ་བྱམས་པ་མཐོང་ནས། མཐོང་
མ་ཐག་ཏུ་རྣམ་པར་དག་ཅིང་སྒྲིབ་པ་མེད་པར་འགྱུར་ཏེ། ཇི་ལྟར་དག་བའི་ཙོ་བ་བསྐྱེད་པ་དང་། ཇི་ལྟར་སྦྱོར་བ་དེ་བཞིན་དུ་སོ་སོར་མྱོང་བར་འགྱུར་ཏེ། ཤ་རིའི་བུ་
རྣམ་པར་དག་ཅིང་སྒྲིབ་པ་མེད་པ་བཞི་པོ་དེ་དག་དང་ལྡན་པར་འགྱུར་རོ། །ཤ་རིའི་བུ་ཡང་དེའི་ཚེ་དེའི་དུས་ན། དམ་པའི་ཆོས་ནུབ་པར་འགྱུར་བ་དེའི་དུས་ཀྱི་ཚེ། ཐེག་
པ་ཆེན་པོ་ལ་གནས་པ་འདི་ལྟ་བུའི་མདོ་སྡེ་ལ་བརྩོན་པ་དག་འབྱུང་སྟེ། བརྩོན་འགྲུས་རབ་ཏུ་རྩོམ་པར་འགྱུར། འཛིན་པར་འགྱུར། འཆང་
བར་འགྱུར། ཀློག་པར་འགྱུར། ཀུན་ཆུབ་པར་བྱེད་པར་འགྱུར། གཞན་ལ་ཡང་གོ་བར་བྱེད་པར་གྱུར། རྒྱ་ཆེན་ཡང་དག་པར་རབ་ཏུ་སྟོན་པར་འགྱུར་རོ། །
དེའི་ཚེ་དེ་དག་ལ་བར་དུ་གཅོད་པ་བཅུ་འབྱུང་སྟེ། དེ་དག་མཁས་པ་ཁྲོང་དུ་ཆུད་པར་བྱའི།། དེ་དག་གི་དབང་དུ་འགྲོ་བར་མི་བྱ་སྟེ། བརྩོན་འགྲུས་ཀྱང་རྩམ་

༄༅། །པར་བྱའོ། །བར་དུ་གཅོད་པར་འགྱུར་བ་གང་མཁས་དེ་དག་གིས་ཁོང་དུ་ཆུད་པར་བྱ་ཡི། དེ་དག་གི་དབང་དུ་།
འགྲོ་བར་མི་བྱ་བ་བཅུ་གང་ཞེ་ན། ཤ་རིའི་བུ་དགེ་སློང་དོན་དུ་གཉེར་བ་མངོན་པར་རྩེན་པ་དག་ལ་མདོ་སྡེ་རྣམ་རྩམས་ན། བདུད་སྡིག་ཅན་ཚིག་གཞི་པར་བྱེད་དེ།
དེ་ནི་བར་དུ་གཅོད་པ་དང་པོ་སྟེ། མཁས་པས་ཁོང་དུ་ཆུད་པར་བྱའི། དེ་དབང་དུ་འགྲོ་བར་མི་བྱའོ། །ཤ་རིའི་བུ་གཞན་ཡང་དགེ་སློང་དོན་དུ་གཉེར་བ་མངོན་པར་
བརྩོན་པ་དག་ལ་མདོ་སྡེ་རྣམས་བརྩམས་ན། མིག་ནད་བྱུང་བ་དེ་ནི་བར་དུ་གཅོད་པ་གཉིས་པ་སྟེ། མཁས་པས་ཁོང་དུ་ཆུད་པར་བྱེའི་དེའི་དབང་དུ་འགྲོ་བར་མི་བྱའོ། །
ཤ་རིའི་བུ་གཞན་ཡང་དགེ་སློང་དོན་དུ་གཉེར་བ་མངོན་པར་བརྩོན་པ་དག་ལ་མདོ་སྡེ་རྣམ་བརྩམས་ན། ཡན་ལགས་དང་ཉིད་ལག་ན་བར་འགྱུར་བ་དེ་ནི་བར་དུ་གཅོད་པ་གསུམ་
པ་སྟེ། མཁས་པས་ཁོང་དུ་ཆུད་པར་བའི་དབང་དུ་འགྲོ་བར་མི་བྱའོ། །ཤ་རིའི་བུ་གཞན་ཡང་དགེ་སློང་དོན་དུ་གཉེས་པ་མངོན་པར་བརྩོན་པ་དག་ལ་མདོ་སྡེ་རྣམས་རྩམས་
ན། གནས་ལ་མི་དགའ་བར་འགྱུར་ཞིང་། འགྲོ་བའི་སེམས་སྐྱེད་པར་འགྱུར་བ་དེ་ནི་བར་དུ་བཅོད་པ་བཞི་པ་སྟེ། མཁས་པས་ཁོང་དུ་ཆུད་པར་བྱའི། དེའི་དབང་
དུ་འགྲོ་བར་མི་བྱའོ། །ཤ་རིའི་བུ་གཞན་ཡང་དགེ་སློང་དོན་དུ་གཉེར་བ་མངོན་པ་བཙོན་པ་དག་ལ་མདོ་སྡེ་རྣམས་བརྩམས་ན། ཕན་ཚུན་དུ་ཁྲོ་བ་སྐྱེ་བར་འགྱུར་ཞིང་།

ཁྲོ་བའི་ཟིལ་གྱིས་ནོན་བས། ཅིག་ལ་གཅིག་གནོད་པའི་སེམས་ཀྱིས་འདི་ལྟ་བུའ་མདོ་སྡེ་ལ་གནས་པར་མི་འགྱུར་དེ་ནི་བར་དུ་བཅོད་པ་ལྔ་པ་སྟེ། མཁས་པས་ཁོང་དུ་ཆུད་
པར་བྱའི། དེ་དབང་དུ་འགྲོ་བར་མི་བྱའོ། །ཤར་རིའི་བུ་གཞན་ཡང་དགེ་སློང་དོན་དུ་གཉེར་བ་མངོན་པར་བརྩོན་པ་དག་ལ་མདོ་སྡེ་རྣམས་བརྩམས་ན། རྩོད་པའི་
བཞི་འབྱུང་བཞི་གནས་པར་འགྱུར་། ཐབ་མོ་འབྱུང་བ་དང་། འཚང་འདྲུ་བ་འབྱུང་བ་དང་། འགྱེ་པ་དང་ངན་སེམས་དང་ལྡན་པ་གྱུར་པ། ཅིག་ལ་
ཅིག་ངག་གི་མདུང་ཐུང་རྒྱས་མངོན་པར་རྩོད་ཅིང་། འཚེ་བ་ལ་གནས་པར་འགྱུར་རོ། །དེ་དག་རྩོད་པའི་གཞི་བྱུང་བ་དང་འགྱེད་པ་དང་གནོད་སེམས་དང་ལྡན་ཞིང་།
ཕན་ཚུན་དག་གི་མདུང་ཐུང་རྒྱས་རྩོད་ཅིང་། འཚེ་ལ་གནས་པས་བར་དུ་བཅོད་པར་འགྱུར་སྟེ། སྨོན་པའི་ལས་ཀྱི་ཕྱིར་འདི་ལྟ་བུའི་མདོ་སྡེ་མ་བརྗོད་པར་བྱ་བ་ལ་བརྩོན་པར་འབྱུང་
བ་དེ་ནི་བར་དུ་གཅོད་པ་དྲུག་པ་སྟེ། མཁས་པས་ཁོང་དུ་ཆུད་པར་བྱའི། དེའི་དབང་དུ་འགྲོ་བར་མི་བྱའོ། །ཤ་རིའི་བུ་གཞན་ཡང་དགེ་སློང་དོན་དུ་གཉེར་བ་མངོན་
པར་བརྩོན་པ་དག་ལ་མོདོ་སྡེ་རྣམས་བརྩམས་ན། ཁྱིམ་དང་རབ་ཏུ་བྱུང་བ་ལ་བདུད་སྡིག་ཅན་ཀུན་ནས་སློང་བར་འགྱུར་རོ། །དེ་དག་བདུད་སྡིག་ཅན་གྱི་ཀུན་ནས་བླངས་ནས།
འདི་ལྟ་བུའི་མདོ་སྡེ་ལ་ནན་ཏན་མི་བྱེད་པ་དང་། རབ་ཏུ་སྤྱོད་ཅིང་སྤོང་བའི་ལས་ལ་སྤྲོ་བར་འགྱུར་བ་དེ་ནི་བར་དུ་གཅད་པ་བདུན་པ་ཏེ། མཁས་པས་ཁོང་དུ་ཆུད་པར་

༄༅། །བྱའོ། །དེའི་དབང་དུ་འགྲོ་བར་མི་བྱའི། ཤ་རིའི་བུ་གཞན་ཡང་དགེ་སློང་རྣམས་དེའི་
ཚེ་དེའི་དུས་ན། དམ་བའི་ཆོས་ནུབ་པའི་དུས་ཀྱི་ཚེ། འདི་ལྟ་བུའི་མདོ་སྡེ་དང་ཆོས་འདུལ་བ་ལ་བརྩོན་པའི་དགེ་སློང་གཞོན་ནུ་རིང་པོར་མ་ལོན་པ་འབྱུང་བར་
འགྱུར་ཏེ། དེ་དག་ངེས་པ་དང་དད་པ་དང་། ལྷག་པའི་བསམ་པས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལ་ཡང་དག་པར་ཞུགས་པ་དེ་དག་འདི་
ལྟ་བུའི་མདོ་སྡེ་མཉན་ཏེ་ཐོས་ནས། དགའ་བ་དང་། མོས་པ་ཆེན་པོ་ཐོབ་པར་འགྱུར་བ་དེ་དག་གི་མཁན་པོ་དང༌། སློབ་དཔོན་གྱི་ཆོས་དཀར་པོ་གཅོད་པར་
བྱེད་དེ། འདི་ནི་སངས་རྒྱས་ཀྱི་བྱང་ཆུབ་མ་ཡིན། འདི་ནི་འདུལ་བ་མ་ཡིན། འདི་ནི་སྟོན་པ་མ་ཡིན་ནོ། །ཞེས་ཟློག་པ་དང་དེ་དག་པས་རབ་ཏུ་
བརྟགས་ནས་འདི་བདག་ཅག་གི་དོན་འདོད་པ་ཡང་དག་པ་མ་ཡིན་ནོ། །ཞེས་སྨྲས་ནས། སངས་རྒྱས་ཀྱི་བྱང་ཆུ་སྤོང་པར་འགྱུར་རོ། །དགེ་སློང་
བསར་བུ་དེ་དག་དད་པ་དང་། ཡིད་ཆེས་པས་རབ་ཏུ་རྟགས་ནས་སྔོན་གྱི་དགེ་བ་ཀུན་འཛོམ་པར་འགྱུར། ཡང་དག་པར་གཅོད་པར་འགྱུར་རོ། །དེ་དག་དགེ་བའི་
རྩ་བ་ཆད་ན། བདུད་སྡིག་ཅན་གྱི་ཆོས་རྣམ་ལས་ཀུན་ལས་སླངས་ནས། ཆོས་ཀྱི་ཕོངས་པར་འགྱུར་བའི་ལས་མངོན་པར་འདུ་བྱེད་པར་འགྱུར་ཏེ། དེ་དག་

འཆི་བའི་དུས་ཀྱི་ཚེ་མ་དུལ་བར་འཆི་བར་འགྱུར། འཆི་བ་ཆེན་པོར་མངོན་པར་འགྲོ་བར་འགྱུར། སེམས་ཅན་དམྱལ་བའི་ལུས་མངོན་པར་འདུ་བྱེད་པར་འགྱུར་ཏེ།
དེ་དག་ཀྱང་ཤ་རིའི་བུ་དེ་བཞིན་གཤེགས་པས་རབ་ཏུ་མཁྱེན་ཏོ། །གང་ཡོངས་སུ་སྤོང་བར་འགྱུར་བ་དང་། སེམས་ཅན་ཇི་སྙེད་ཡོངས་སུ་སྤོང་བར་འགྱུར་བ་དང་།
ག་འོང་ནས་ཡོངས་སུ་སྤོང་བ་འགྱུར་བ་དང་། སོང་ནས་ཡོངས་སུ་སྤོངས་པར་འགྱུར་བ་དེ་དག་ཀྱང་དེ་བཞིན་གཤེགས་པས་མཁྱེན་ཏོ། །དེ་ལ་ཤ་རིའི་བུ་བྱང་ཆུབ་
སེམས་དཔའ་བརྩོན་འགྲུས་རྩམས་ཤིང་ཐེག་པ་ཆེན་པོ་ལ་ཞུགས་པས་འདུ་ཤེས་བཞི་བསྐྱེད་པར་བྱའོ། །བཞི་གང་ཞེ་ན། བདག་གཏུལ་བའི་འདུ་ཤེས་སྐྱེད་པར་བྱ་
བ་དང༌། བདག་གི་བྱས་པ་ལ་སོ་སོར་རྟག་པར་བྱའོ། གཞན་གྱིས་བྱས་པ་ལ་མ་ཡིན་པ་དང་། སེམས་ཅན་གཞན་ལ་སྙིང་རྗེའི་འདུ་ཤེས་སྐྱེད་པར་བྱ་བ་དང་།
རང་སེམས་རྗེས་སུ་སྲུང་བ་དང་། གཞན་གི་རྗེས་སུ་སྲུང་ཞིང་དགོན་པ་ནགས་ཀྱི་བས་མཐའ་གནས་མལ་དུ་གནས་པར་བྱ་བ་སྟེ། འདུ་ཤེས་འདི་བཞི་སྐྱེད་པར་
བྱའོ། །ཤ་རིའི་བུ་གནས་ཡང་དེའི་དུས་ན་སྐྱེ་བོ་མང་པོ་ལག་པར་ལྟ་བ་ཡོངས་སུ་འཛིན་པར་འགྱུར་རོ། །དེའི་དུས་ན་ཆོས་སྨྲས་པའི་དགེ་སློང་ཉུང་བར་འགྱུར་
ཞིང་། དེ་དག་ལ་ཡང་བརྙེད་པར་འགྱུར། སྟི་སྟང་མི་བྱེད། བླ་མར་མི་བྱེད། རི་མོར་མི་བྱེད། མཆོད་པར་མི་བྱེད། གཙང་བར་མི་བྱེད། སྟེན་པར་མི་བྱེད། སྙེན་

༄༅། །བཀུར་མི་བྱེད་དེ། །དེའི་དུས་ན་ཆོས་མ་ཡིན་པར་སྨྲ་བའི་དགེ་སློང་དག་ལ་སྐྱེ་བོ་མང་པོ་སྟེན་པར་འགྱུར།
སྟི་སྟང་བྱེད་བླ་མར་བྱེད། མཆེད་པར་བྱེད་དེ་རབ་ཏུ་དགོད་པ་དང་། ཤིང་སྟོབས་དང་ལྡན་པར་འགྱུར་ཏེ། དེ་དག་མདོ་སྡེ་འདི་ལྟ་བུ་ལ་འཕྱ་ཞིང་སྟི་བར་འགྱུར་རོ། །
དེ་ལ་ཤ་རིའི་བུ་གང་མི་འདོད་པ་དེ་དག་ནི་མི་འདོད་པ་ཉིད་དུ་འགྱུར་རོ། །གང་འདོད་པ་དེ་དག་ཀྱང་འདོད་པ་ཉིད་དུ་འགྱུར་རོ། །གང་འདི་ལྟ་བུའི་མདོ་སྡེ་འདི་ལ་འཇུག་པར་
འགྱུར་བ་དེ་དག་ནི་སྐྱེ་བོ་མང་པོའི་དོན་དུ་འཆད་པར་མི་འགྱུར་ཏེ། མཁས་པ་དག་གིས་ཁོང་དུ་ཆད་པར་བྱའི། དེའི་དབང་དུ་འགྲོ་བར་མི་བྱའོ། །ཤ་རིའི་བུ་གཞན་ཡང་དེའི་
ཚེ་དགེ་སློང་འདོད་པའི་ཟིལ་གྱི་ནོན་པ། རྐུ་བ་མང་བ་དག་འབྱུང་སྟེ། དེ་དག་ཆོས་གསུམ་ལ་བརྩོན་པར་འགྱུར་རོ། །གསུམ་གང་ཞེ་ན། ལྷུང་བཟེད་དང་།
ཆོས་གོས་ཀུན་དུ་ཚོལ་བ་དང་། བཟའ་བ་དང་། བཏུང་བ་ལ་ཆགས་པ། འཇིག་རྟེན་བརྒྱད་ཕན་པ་ཚོལ་བ་ལ་བརྩོན་པར་འགྱུར་བ་སྟེ། འདི་གསུམ་ལ་བརྩོན་པར་
འགྱུར་བ་དེ་ནི་བར་དུ་གཅོད་པ་དགུ་བ་སྟེ། མཁས་བདག་གིས་ཁོང་དུ་ཆུད་པར་བྱའི། དེ་དབང་དུ་འགྲོ་བར་མི་བྱའོ། །ཤ་རིའི་བུ་གཞན་ཡང་དེའི་ཚེ་དེའི་དུས་ན་ཐེག་
པ་ཆེན་པ་ལ་ཡང་དག་པར་ཞུགས་པ་འདི་ལྟ་བུའི་མདོ་སྡེ་ལ་རབ་ཏུ་སྟོན་པར་འབྱུང་སྟེ། བརྩོན་འགྲུས་རབ་ཏུ་རྩོམ་པ་དང་། འཛིན་པ་དང་། ཡིག་གེར་བྲིས་ནས་

འཆང་བ་དང་ཀློག་པ་དང་ཀུན་ཆུབ་པར་བྱེད་པ་དང་། གཞན་དག་ལ་ཡང་གོ་བར་བྱེད་ཅིང་། རྒྱ་ཆེར་ཡང་དག་པར་རབ་ཏུ་སྟོན་པར་འགྱུར་བ་དེ་དག་བདུད་ཀྱི་བྱིན་གྱིས་རླབས་ནས།
ལེས་ཀྱིས་སྒྲིབས་པར་འགྱུར། ཉོན་མོངས་པའི་སྒྲིབ་པས་སྒྲིབས་པར་འགྱུར་ཏེ། དེ་དག་ལས་ལ་དགའ་བར་འགྱུར། ལས་ལ་དགའ་ཞིང་ལས་ལ་དགའ་བའི་སྦྱོར་
བ་ལ་བརྩོན་པར་འགྱུར། སྨྲ་བ་ལ་དགའ་བར་འགྱུར། སྨྲ་བ་ལ་དགའ་ཞིང་སྨྲ་བ་ལ་དགའ་བའི་སྦྱོར་བ་ལ་བརྩོན་པར་འགྱུར། གཉིད་ལ་དགའ་བར་འགྱུར། གཉིད་
ལ་དགའ་ཞིང་གཉིད་ལ་དགའ་བའི་སྦྱོར་བ་ལ་བརྩོན་པར་འགྱུར། འདུ་འཛི་ལ་དགའ་བར་འགྱུར། འདུ་འཛི་ལ་དགའ་ཞིང་འདུ་འཛིན་ལ་དགའ་བའི་སྤྱོད་པ་ལ་བརྩོན་པར་
འགྱུར་ཏེ། དེ་དག་འདི་ལྟ་བུའི་མདོ་སྡེ་འདི་འཛིན་པར་མི་འགྱུར། འཆང་བར་མི་འགྱུར། ཀློག་བར་མི་འགྱུར། ཀུན་ཆུབ་པར་མི་འགྱུར། ཕ་རོལ་ལ་གོ་བར་
བྱེད་པར་མི་འགྱུར། ཕ་རོལ་ལ་རྒྱ་ཆེར་ཡང་དག་པ་རབ་ཏུ་སྟོན་པར་མི་འགྱུར་ཏེ། ཤ་རིའི་བུ་དེ་བཞིན་གཤེགས་པའི་བསྟན་པའི་བར་དུ་གཅོད་པར་འགྱུར་བ་དང་།
དེ་བཞིན་གཤེགས་པ་སྟན་པའི་རབ་ཏུ་འཇིག་པར་བྱེད་པ་ནི། དགེ་སློང་སྡིག་ཅན་ལས་གཞན་གང་ཡང་མེད་དོ། །ཤ་རིའི་བུ་དེ་ནི་དེའི་དུས་ན་བར་དུ་གཅོད་པར་འགྱུར་
པ་བཅུ་པ་ཏེ། ཤ་རིའི་བུ་མཁས་པ་དེ་དག་གིས་ཁོང་དུ་ཆུད་པར་བྱའི། དེའི་དབང་དུ་འགྲོ་བར་མི་བྱའོ། དེ་ནས་བཅོམ་ལྡན་འདས་ཀྱིས་དེའི་ཚེ་ཚིགས་སུ་བཅད་

༄༅། །པ་འདི་དག་གསུངས་སོ། །དེ་ནས་བདུད་ཀྱི་ལས་ཀྱིས་ནི། །བར་དུ་གཅོད་
པ་མང་པོ་འབྱུང་། །དཀར་པོའི་ཆོས་ནི་སྤོངས་པར་འགྱུར། །དབེན་པ་དག་ནི་འདོད་པ་མེད། །ཤེས་རབ་ཆུང་ངུ་བློ་ངན་པས། །དམ་པའི་ཆོས་ལ་མི་གནས་ཤིང་། །ཆོས་
མ་ཡིན་པ་སྤྱད་བྱས་ཏེ། །དེ་དག་ངན་འགྲོ་སྤྱོད་ཡུལ་འགྱུར། །དེ་ནི་ཆེ་བའི་དུས་ཀྱི་ཚེ། །བླ་མ་མཁན་པོ་སློབ་དཔོན་རྣམས། །མགོན་དང་སྐྱབས་ནི་བྱེད་འགྱུར་
ཡང་། །དེ་དག་ངན་འགྲོ་འགྲོ་བར་འགྱུར། །བདག་གིས་བསྐལ་པ་བྱེ་སྟོང་དུ་། །སྡུག་བསྔལ་འཇིག་རྟེན་དོན་སྤྱད་ན། །མེ་གསུམ་དག་གིས་ཚིག་པ་ཡི། །
སེམས་ཅན་ཇི་ལྟར་འགྲོལ་བར་འགྱུར། །བདག་གིས་བྱང་ཆུབ་མཆོག་ཐོབ་སྟེ། །ཚངས་པའི་འཁོར་ལོ་རབ་བསྐོར་བས། །ལྷ་དང་བཅས་པའི་འཇིག་རྟེན་ན། །བདག་
མཚུངས་མེད་པ་ག་ལ་ལྷག །འཇིག་རྟེན་འདི་ནི་རབ་དཀོན་ངའི། །ང་ལ་བཏང་སྙོམ་དེ་དག་བྱེད་། །ཕ་རོལ་ཕྱོགས་ནི་བསྙན་པ་དང་། །དེ་དག་རབ་ཏུ་སྡུག་བསྔལ་འགྱུར།
བྱང་ཆུབ་ཀྱི་ནི་ལམ་རྒྱུ་ཡིན། །སྦྱིན་པ་ལས་ནི་ཟློག་པར་བྱེད། །སངས་རྒྱས་བསྟན་དང་གང་ལྡན་པ། །ལམ་དེ་ག་མིན་ཀྱང་རྨོངས་པར་བྱེད། །འདི་འདྲ་བའི་ཆོས་ཐོས་ནས།
གང་དུ་སྟོང་པ་ཉིད་བསྔགས་ཤང་། །ནན་ཏན་ལན་གནས་ལ། བར་དུ་གཅོད་པ་འབྱུང་བར་འགྱུར། །འདི་མཆོག་ཡང་དག་འདི་ཡིན་ཞེས། །ཡང་དག་མིན་ལ་ཡང་

དག་འཛིན། །དམ་པའི་ཆོས་རྣམས་སྨོན་པ་ལ། །བར་དུ་བཅོད་པ་མི་འབྱུང་ངོ་། །སངས་རྒྱས་ལ་ནི་དགའ་བ་དང་། །གུས་པ་བསྟེན་པ་གང་འགྱུར་བ། །དེ་དག་འདི་འདྲ་
ཆོས་ཐོས་ནས། །བཟང་པོ་རྣམས་ནི་དགའ་བར་འགྱུར། །དགའ་བ་སྐྱེས་པར་རིག་ནས་ནི། །བདུད་རྣམས་ཡིད་ནི་མི་བདེ་ནས། །དེ་ལ་དེ་དག་བར་ཆད་རྣམས། །རབ་ཏུ་འཇིགས་
པ་བྱེད་པར་འགྱུར། །དགེ་སློང་ཆ་བྱེད་སྒྱུར་བྱས་ནས། །འདི་ནི་བྱང་ཆུབ་ལ་མ་མིན་ན། །ཅི་ཕྱིར་འདི་ལ་ཡོངས་རྒྱུག་ཅེས། །དེ་ནི་རབ་ཏུ་འགྱོད་པར་བྱེད། །འདི་སྟེ་འདི་ལ་རྒྱུ་ཡོད་དེ།།
སྙིང་པོ་བསྟན་པར་རབ་གནས་ལ། །འཁྲུག་པར་འགྱུར་བ་བསྐྱེད་བྱས་ནས། །ཕྱིས་ནི་རབ་ཏུ་སྦོང་པར་འགྱུར། །བདུད་ཀྱིས་ཀུན་ནས་སླང་གྱུར་ནས། །ཇི་ལྟར་བདེ་བ་བཞིན་
དུ་བཟུང་། །འདི་ནི་ཆོས་མིན་ཞེས་སྨྲས་ནས། །དེས་ནི་མྱ་ངན་འདས་པ་སྤངས། །དེ་དག་སྟོན་པ་བཏང་ནས་ནི། ཆོས་ལ་དོན་དུ་གཉེར་བ་མེད། །བདག་ལ་སྲིད་པ་བསྐྱེད་
བྱས་ནས། སེམས་ཅན་དམྱལ་བར་མྱུར་དུ་འགྲོ། །གང་དག་ཆུ་དུ་བྱུང་བ་ནི། །སྟོང་བའི་ཆོས་རྣམས་མི་གཉེར་ཏེ། །ཡུལ་ནི་སོ་སོར་གནས་གྱུར་པས། །མི་འདུམ་པ་
དང་ལྡན་པར་འགྱུར། །མཉན་ནས་འགལ་བ་སྨྲ་བར་བྱེད། །སྔགས་ཤིང་སྐྲག་ནས་རབ་འབྲོས་བ། །ཕྱི་མའི་དུས་ན་བྱེད་པར་འགྱུར། །མི་ཆུ་བ་དག་གཞན་རྣམས་ནི། །སྟོན་
པར་བྱེད་པ་མི་འབྱུང་ཏེ། །གང་དག་ཆུང་དུར་གྱུར་པ་རྣམས། །དེ་དག་རྣམས་ཀྱང་བཏང་སྙོམས་འགྱུར། །འཇིགས་རྟེན་མགོན་གྱི་སྟན་པ་ལ། །འདི་ལྟ་བའི་ཆོས་འདི་ཡི།

༄༅། །བར་དུ་གཅོད་པ་མང་འབྱུང་ཏེ། །མེ་ལྕེ་ཅི་འདྲ་བཞིན་དུ་འགྱུར། །དེ་ནས་རབ་ཏུ་ངེས་པ་རྣམས།
སྲོག་པོར་དགོན་པར་གནས་པར་འགྱུར། །ཆོས་འདི་དག་ནི་སྒོམས་བྱས་ནས། །མྱུར་དུ་བདེ་འགྲོར་འགྲོ་བར་འགྱུར། །དེ་ལ་ཤ་རིའི་བུ་ཐེག་པ་ཆེན་པོ་ལ་ཡང་དག་པར་ཞུགས་
པས། །འདི་ལྟ་བུའི་མི་ཟད་པ། །མི་སྔགས་པ་དང་། །དམ་པའི་ཆོས་རབ་ཏུ་འཇིགས་པ་མཐོང་ནས། །བརྩོན་འགྲུས་ཆེན་པོའི་སྟོབས་ཀྱི་ཤུགས་རབ་ཏུ་སྐྱེད་དེ། འདི་
ལྟ་སྟེ། འདི་ལྟ་བུའི་མདོ་སྟེ། བྱང་ཆུབ་སེམས་དཔའི་སྡེ་སྣོད་ཀྱི་རྣམས་གངས་འདིར་རབ་ཏུ་མཉན་པར་བྱ། བཟུང་བར་བྱ། ཡི་གེ་བྲིས་ནས་བཅད་པར་བྱ། གཞན་ལ་
གོ་བར་བྱ། རྒྱ་ཆེར་ཡང་དག་པར་སྟན་པར་བྱའོ། །དེས་ཡང་འདུ་ཤེ་བ་ཞི་སྐྱེད་པར་བྱ་སྟེ། བཞི་གང་ཞེ་ན། བདག་གི་ཕའི་ནོར་གྱི་ཕུང་པོ་འདི་རབ་དུ་འཇིགས་པར་འགྱུར། །
གང་གི་ཕྱིར་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཤཱཀྱ་ཐུབ་པ་དེས། བསྐལ་པ་བྱེ་བ་ཁྲབ་ཁྲིག་བརྒྱ་སྟོང་ཕྲག་གྲངས་
མེད་པ་ནས་བཟུང་སྟེ། བཀའ་བ་སྤྱད་པ་ཡིན་ནས། དེའི་ཕྱིར་འདི་རབ་ཏུ་འཇིག་པར་འགྱུར་བ་གཟུང་བར་བྱ། ཀུན་རབ་ཏུ་བཟུང་བར་བྱ་ཏེ། ཆུད་ཟ་བར་མི་བྱའོ། །
བརྩོན་འགྲུས་རྩམ་མོ། །འདི་ལྟ་སྟེ་དཔེར་ན། ཤ་རིའི་བུ་ཞིག་ལ་བུ་ཅིག་ཡོད་ལ། བྱམས་སྡུག་ཡིད་དུ་འོང་ཞིན་མི་མཐུན་པ་མེད་པར་སྣང་བ་དེ། གཡང་ས་ཆེན་པོར་

ལྷུང་བར་གྱུར་བ་དང་། དེས་དེ་ལག་གིས་བཟུང་སྟེ། སེམས་ཅན་དམྱལ་བའི་གཡངས་འདིར་ལྷུང་བར་མ་གྱུར་ཅིག་ཅེས་འཛིན། རབ་ཏུ་འཛིན་པ་དེ་
བཞིན་དུ་ཤ་རིའི་བུ་གང་སྐྱེ་བུ་དམ་པ་དེ་དག་ང་ལ་དད་ཅིང་། ཆོས་དཀོན་མཆོག་བླ་ན་མེད་པ་འདི་ཡིད་ཡོངས་སུ་མི་གཏོང་ཞིང་། མྱ་ངན་ལས་འདས་པ་ལ་ཡང་
རེ་བར་འགྱུར་བ། དེ་དག་དེའི་དུ་སན་དམ་པའི་ཆོས་ཡོངས་སུ་འཛིན་པར་འགྱུར་བས། དེས་དེ་དག་ལ་བྱང་ཆུབ་མཆོག་འདི་གཏང་བར་བྱའོ། །འདི་ལྟ་སྟེ་དཔེར་ན།
ཤ་རིའི་བུ་གཡུལ་ཆེན་པོའི་ནང་ན་གང་སྐྱེ་བོ་མང་པོ་བསྲུང་པའི་ཕྱིར། དམག་གི་འདུན་ན་འདུག་པར་འགྱུར་བའི་སེམས་ཅན་དེ་དག་ནི་ཉུང་བར་འགྱུར་རོ། །ཤ་རིའི་བུ་གང་
དཔའ་བ་ཡོས་སུ་གྱུར་པར་བྱས་པས། གཡུལ་ལས་རྣམ་པར་རྒྱལ་དེ་དག་དེ་ནི་གཡུལ་མི་ཟད་པ་ཆེན་པོའི་དུས་ན། སྐྱེ་བོ་མེང་པོའི་ཕྱིར་དམག་གི་མདུན་ན་འདུག་པ་
དེ་བཞིན་དུ། །ཤ་རིའི་བུ་དེའི་ཚེ་དམ་པའི་ཆོས་རབ་ཏུ་འཇིག་པ་ཉེ་བར་གནས་པ་ན། གང་ལྷག་པའི་མསམ་པས་ཡོངས་སུ་མྱ་ངན་ལས་འདས་པ་འདོད་པ་དཔའ་བ།
བརྩོན་འགྲུས་བསྟན་པ། གོ་ཆ་སྲ་བ་བགོས་པ། དེ་དག་རྩོན་འགྲུས་ཆེན་པོའི་སྟོབས་སྐྱེད་དེ། བདུད་ཀྱི་དམག་ལས་རྒྱལ་ཞིང་། འདི་ལྟ་བུའི་
ཆོས་དཀོན་མཆོག་འདི་ལས་སྙིང་པོ་ཅུང་ཟད་ཙམ་ལེན་པར་འགྱུར་རོ། །དེ་ཅིའི་ཕྱིར་ཞེ་ན། ཤ་རིའི་བུ་ཚིག་བཞི་པའི་ཚིགས་སུ་བཅད་པ་འདི་དག་གསུངས་སོ། །

༄༅། །ཅིག་ཙམ་ཡོངས་སུ་སྦོང་བ་ལ་ཡང་རྗེས་སུ་ཡིད་རང་བར་མི་བྱེད་ཅིང་རྩོད་པར་བྱེད་ལ། འདི་ནི་སངས་རྒྱས་
ཀྱིས་བཤད་པ་ཡང་དག་པའོ། །ཞེས་སྐྱེ་བོ་མང་པོ་ལ་སྒྲོགས་ཤིང་ཤེས་པར་བྱེད་པ་དེ་ནི་འདས་པ་དང་། མོ་འོངས་པ་དང་། ད་ལྟར་གྱི་སངས་རྒྱས་བཅོམ་ལྡན་
འདས་རྣམས་ཀྱི་ལེགས་པར་བཤད་པ་ལ་རྗེས་སུ་ཡིད་རང་བ་སྟེ། ཤ་རིའི་བུ་དེ་ལྟ་བུའི་གང་ཟག་རྣམས་ལ་བསོད་ནམས་ཀྱི་རྣམ་པར་སྨིན་པ་ཆུང་ངོ་ཞེས་ང་མི་མཆད་དེ།
ནམ་མཁའ་དང་མཉམ་པའི་བསོད་ནམས་ཀྱི་ཕུང་པོ་དང་ལྡན་པར་འགྱུར་རོ། །དེ་ཅིའི་ཕྱིར་ཞེ་ན། ཤ་རིའི་བུ་སྐྱེས་བུ་ཤིན་དུ་དཀོན་ཏེ། སྐྱེས་བུ་མཆོག་ཅེས་བརྗོད་
དོ། །སྐྱེ་བུ་རབ་ཅེས་བརྗོད་དོ། །སྟེ་བུ་དཔའ་བོ་ཞེས་བརྗོད་དོ། །སྐྱེས་བུ་ཆེན་པོ་ཞེས་བརྗོད་དེ། དེ་ནི་དེ་བཞིན་གཤེགས་པའི་ཆོས་ཀྱི་ཕྱོགས་སོ། །དེ་
དག་སྡེར་མི་སྨྲ་མ་འཁྲུག་གོ། །དེ་དག་ནན་ཏན་སྙིང་པོར་བྱེད་པ་སྟེ། ཤ་རིའི་བུ་འཆི་བའི་མཐའི་རབ་ཏུ་ནན་ཏན་སྙིང་པོར་བྱའོ། །འཆི་བའི་མཐའི་བར་དུ་རྣམ་པའི་ཆོས་
ཡོངས་སུ་གཟུང་བར་བྱའོ། །འཆི་བའི་མཐའི་བར་དུ་སྟོང་པ་ཉིད་ལ་མོས་པར་བྱའོ། །ཤ་རིའི་བུ་ཆོས་དེ་བཞི་དང་ལྡན་ན། དེའི་ཚེ་དེའི་དུས་ན་དམ་པའི་ཆོས་རབ་
ཏུ་རྣམ་པར་འཇིག་པའི་དུས་དམ་པའི་ཆོས་ནུབ་པར་འགྱུར་བའི་དུས་ཚུལ་ཁྲིམས་འཆལ་བའི་ཕྱོགས་མང་བའི་དུས། འཇིག་རྟེན་རྒྱང་ཕན་པའི་གསང་ཚིག་ཀུན་དུ་ཚོལ་བ་མང་བའི་དུས་

བསྐལ་བ་སྙིགས་མའི་དུས་སེམས་ཅན་སྙིགས་མའི་དུས། ཚེ་སྙིགས་མའི་དུས། ཉོན་མོངས་པ་སྙིགས་མའི་དུས། ལྟ་བ་སྙིགས་མའི་དུས།
དེས་གསུམ་ན་གནས་པར་བྱ། ཐབ་མོ་ཉེ་བར་ཞི་བ་ལ་གནས་པར་བྱ། སངས་རྒྱས་ཀྱི་བྱང་ཆུབ་དང་འབྲལ་བར་མི་འགྱུར་བར་བྱ་སྟེ། ཤ་རིའི་དུས་འདི་གསུམ་ལ་རབ་ཏུ་
གནས་པར་བྱའོ། དེ་ནས་བཅོམ་ལྡན་འདས་ཀྱི་དེའི་ཚེ་ཚིགས་སུ་བཅད་པ་འདི་དག་གསུངས་སོ། །མཆོག་གི་ཆོས་དང་བྲལ་བར་མི་འགྱུར་ཏེ། །རྒ་ཤི་ཟད་པར་བྱེད་དང་ལྡན་
པར་འགྱུར། །དེ་ལ་ཕྱིར་ཞིང་ཉམས་པར་མི་འགྱུར་ཏེ། །བདག་དོན་སྐྱེ་མང་བན་དོན་ལྡན་པར་འགྱུར། །གང་དག་ངས་སྟན་ཆོས་ཐོས་ནས་ཚུལ་བཞིན་གནས་པར་གྱུར་
བ་དག། །དེའི་སྟོན་པ་ང་ཡིན་ཏེ། །དེ་དག་ངའི་ཉན་ཐོས་ཡིན། གང་དག་ཆོས་རྣམས་ཐོང་གྱུར་ནས། །ཚུལ་བཞིན་གནས་པ་མ་ཡིན་པ། །དེ་དག་ངན་
འགྲོར་འགྱུར་དེ་འཇིག། །ཇི་ལྟར་རྒྱ་མཚོའི་ཤིང་རྟ་བཞིན། །སྐལ་པ་བྱེ་བ་ཕྲག་སྟོང་དུ། །སངས་རྒྱས་འབྱུང་བར་དཀའ། །རྙེད་ནས་མཉན་པར་མི་བྱེད་པ།།
དེ་དག་རྣམས་ཀྱང་བདུད་དབང་སོང་།། །། བམ་པོ་བཅུ་གསུམ་པ། །།
རིའི་བུ་སྔོན་བྱུང་བ་འདས་པའི་དུས། ལྐལ་པ་དགུ་བཅུ་རྩ་ཅིག་


༄༅། །ཏུ་གྱུར་པ་དེའི་ཚེ་དེའི་དུས་ན། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་
རྣམ་པར་གཟིགས་ཤེས་བྱ་བ་རིག་པ་དང་ཞབས་སུ་ལྡན་པ། བདེ་བར་གཤེགས་པ། འཇིག་རྟེན་མཁྱེན་པ། སྐྱེས་བུ་འདུལ་བའི་ཁ་ལོ་སྒྱུར་བ། བླ་ན་མེད་པ།
ལྷ་དང་མི་རྣམས་ཀྱི་སྟོན་པ་སངས་རྒྱས་བཅོམ་ལྡན་འདས་འཇིག་རྟེན་དུ་བྱུང་བ་དེའི་གསུང་རབས་ལ། སྡིག་པའི་དགེ་སློང་དྲུག། འདི་ལྟ་སྟེ། ཤིན་དུ་མཐོང་ཞེས་
བྱ་བ་དང་། རྙེད་སླ་དང་། དགའ་བྱེད་དང་། དགེ་བྱེད་དང་། གྲགས་པ་དང་། མེས་བྱིན་ཞེས་བྱ་བ་རྣམས་བྱུང་སྟེ། གང་ཟག་ཏུ་སྨྲ་བ། ཆང་
པར་སྨྲ་བ། རྟག་པར་སྨྲ་བ་རྣམས། འགྲོགས་སྡོང་ཞིང་ཕནུ་ཚུན་དུ་ཡིད་རྟོན་ཅིང་གནས་པ། དེ་དག་གིས་ཁྲིམས་འདི་ལྟ་བུ་ཞིག་བྱས་ཏེ། བདག་ཅག་རེ་རེས་ཀྱང་
ཁྱིམ་བརྒྱ་བརྒྱ་བཟུང་བར་བྱའོ། །ཁྱིམ་བརྒྱ་ཡོངས་སུ་རྫོགས་པ་ལ་དེར་ཡོངས་ཏེ། ཅིག་ལ་ཅིག་སྙན་པར་བྱའོ། །ཁྱིམ་ཉི་ཤུ་དང་། སུམ་བཅུ་དང་། བཞི་བཅུ་
དང་། ལྔ་བཅུ་དང་། བརྒྱར་མ་གྲུབ་པ་ལ་བསྙེན་པར་བྱའོ་ཞེས་དེ་ལྟ་བུའི་ཁྱིམས་བྱས་ནས། གྲོང་དང་གྲོང་ཁྱེར་དང་། གྲོང་རྡལ་དང་། ལྗོངས་དང་ཡུལ་དང་།
ཕོ་བྲང་འཁོར་དུ་དོང་ནས། དེ་དག་ཐམས་ཅད་ཁྱིམ་ཅིག་ཏུ་དོང་ངོ་། ཁྱིམ་དུ་ཅིག་དོང་ནས་ཅིག་ལ་ཅིག་ཐོག་མ་ཉིད་དུ་སངས་རྒྱས་ལ་མི་སྙེན་པར་ཟེར་རོ། །སངས་རྒྱས་ལ་

མི་སྙེན་པ་ཇི་སྐད་ཟེར་ཞེས། ཁྱིམ་དེར་ཕྱིན་ནས་འདི་སྐད་ཅེས་སྨྲས་ཏེ། བདག་ཡོད་དོ། །སེམས་ཅན་ཡོད་དོ། །སྲོག་ཡོད་དོ། །གང་ཟག་ཡོད་དོ།།
གལ་ཏེ་བདག་མེད་དུ་ཟིན་ན་འོང་བ་སུ། འགྲོ་བ་སུ། འགྲེང་བ་སུ། འདུག་པ་སུ། ཉལ་བ་སུ། སྨྲ་བ་སུ། མི་སྨྲ་བར་འགྱུར་བ་སུ། སྦྱིན་བ་བྱིན་པར་བྱེད་པ་སུ།
ལེན་པ་སུ། ཟ་བ་སུ། བདེ་བ་དང་སྡུག་བསྔལ་གྱི་ཚོར་བ་སོ་སོར་ཡང་དག་པར་མྱོང་བ་སུ། གང་ཁྱེད་འདི་སྐད་བདག་མེད། སེམས་ཅན་མེད་སྲོག་མེད། གང་ཟག་
མེད་ཅེས། སྨྲ་བ་དེ་ནི། ཁྱེད་ཀྱི་མི་དགེ་བའི་བཤེགས་གཉེན་ཏེ། དགེ་བའི་བཤེས་གཉེན་མ་ཡིན་ནོ། །ཞེས་ཟེར་བ་དང་། དེ་ལ་ཤ་རིའི་བུ་བུད་མེད་དང་། སྐྱེས་
པ་དང་། ཁྱེ་འུ་དང༌། བུ་མོ་དག་ན་རེ། གང་དགེ་བའི་བཤེས་གཉེན་མ་ཡིན་པ་དེ་ནི་སྡིག་པའོ། །དེའི་ཕྱིར་སྡིག་པའི་གྲོགས་པོར་གྱུར་པ་དེ་དགེ་བའི་བཤེས་གཉེན་མ་ཡིན་
ནོ་ཞེས་དེ་སྐད་སྨྲ་བ་དང་། དེ་དག་གིས་དེ་དག་ལ་ཁྱོད་དེ་ལྟར་ཤེས་ན་མཁས་པ་ཡིན་ཏེ། སྡིག་པའི་གྲོགས་པོ་ཡིན་པ་དགེ་བའི་ཤེས་གཉེན་མ་ཡིན་ནོ། །དེའི་ཕྱིར་གང་ཁྱེད་ལ་
འདི་སྐད་དུ་བདག་མེད། སེམས་ཅན་མེད། སྲོག་མེད་གང་ཟག་མེད་ཅེས་ཟེར་བ་ལ་སྟེན་པར་མི་བྱ། འགྲོགས་བར་མི་བྱ། བསྙེན་བཀུར་མི་བྱའོ། །ཞེས་
སྨྲས་ཏེ། དགེ་སློང་དེ་དག་རེ་རེས་ཀྱང་། ཟླ་བ་ཕྱེ་ཀྱི་ཁྱིམ་ལྔ་བརྒྱ་ལོག་པར་འཛིན་དུ་བཅུད་དོ། །ཤ་རིའི་བུ་དེ་ན་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་

༄༅། །ཡང་དག་པར་རྫོགས་པའི་སངས་རྒྱས་རྣམ་པར་གཟིགས་ཀྱི་ཉན་ཐོས་དགེ་སློང་དག་མཅོམ་པ་དྲི་མ་དང་། ཉོན་མོངས་
བ་བརྩལ་བ་དག་གྲོང་དྲོང་། ཏེ་ཕྱིན་བ་དང་། བུད་མེད་དང་སྐྱེས་པ་དང་། ཁྱེའུ་དང་བུ་མོ་དག་གཤེ་ཞིང་མི་སྙན་པར་ཟེར་ཚིག་ངན་པ་རྩུབ་མོས་སྤྱོས་ཏེ། ཚིགས་སུ་བཅད་པ་
འདི་སྐད་ཟེར་རོ། །ཁྱིམ་ནི་ལམ་ལ་རྨོངས་པ་སྟེ། །ཆོས་ཤེས་པ་ནི་ཁྱེད་མ་ཡིན། །ཁྱེན་ནི་ཆོས་ལས་ཉམས་བྱས་ན། །ཐམས་ཅད་སེམས་ཅན་དམྱལ་བར་འགྲོ། །དེ་
ལྟར་དགེ་སློང་དག་ལ་ཚིགས་སུ་བཅད་པའི་དབྱངས་ཀྱིས་གཤེ་ཞིང་མི་སྙེན་བར་བྱ་སྨྲ་བ་དང་། །སངས་རྒྱས་ཉིད་ཀྱི་སྔགས་པ་བརྗོད་ཅིང་། །སླར་ཚིགས་སུ་བཅད་དེ་སྨྲས་པ། འདུས་
བྱས་ཐམས་ཅད་མི་རྟག་ཅིང་། །ཆོས་ཀུན་ལ་ནི་བདག་མེད་དེ། རྟག་མེད་ཐེར་ཟུག་མེད་དོ་ཞེ། །སངས་རྒྱས་ཀྱི་ནི་ཆོས་བཤད་དོ། །གསོབ་དང་གསོགས་དང་
སྟོང་པ་སྟེ། །འདུས་བས་ཐམས་ཅད་སྙིང་པོ་མེད། །རྫུན་དུ་སླུ་བའི་ཆོས་ཅན་ཏེ། །བྱིས་པ་རྟག་ཏུ་འདྲིང་པའོ། །དེ་བཞིན་གཤེགས་པས་བདག་མེད་སེམས་
ཅན་མེད། །སྲོག་མེད་གང་ཟག་མེད་པར་ཆོས་བསྟེན་ཏོ། །ཞེས་ཚིགས་སུ་བཅད་དེ་སྨྲས་སོ། །སྦྱིན་དང་ཟ་དང་ལེན་པ་དང་། །ཚོར་བ་རྒྱ་ཆེན་མྱོང་གྱུར་ལ། །བདག་
མེད་པར་ནི་གང་སྨྲ་བ། །དེ་དག་ངན་འགྲོ་འགྲོ་བར་འགྱུར། །དེ་ལ་ཤ་རིའི་བུ་གང་སྐྱེས་པ་དང་། །བུད་མེད་དང་ཁྱེའུ་དང་། །བུ་མོ་སྐྱེས་བུ་དམ་པ་མ་ཡིན་པའི་ཚིག་

བཞིན་དུ་བྱེད་པ་དེ་དག་ལ་སྲོག་ཆགས་དྲུག་ཁྲི་བརྒྱད་སྟོང་། དེ་ནས་ཤི་འཕོས་ནས་མནར་མེད་པའི་སེམས་ཅན་དམྱལ་བ་ཆེན་པོར་སྐྱེས་ཏེ། དེ་ནི་དེ་དག་གིས་ལུས་གཟུགས་
འདི་ལྟ་སྟེ། ཉ་ལྟ་བར་མངོན་པར་གྲུབ་པོ། །མགོ་ནི་འདི་ལྟ་བུར་འདི་ལྟ་སྟེ་མི་ལྟ་གྱུར་ཏོ། །འདི་ལྟ་སྟེ་བའི་ལྕེ་མངོན་པར་གྲུབ་པ་ནི་འདི་ལྟ་སྟེ་དཔེར་ན་ཆང་འཚོང་གི་རེ་
ལྔེ་ཆེན་པོ་ལྟ་བུ་སྟེ། །དེ་དག་གི་ལྕེ་དེ་ལ་དེ་ལ་ལྕགས་ཀྱི་གཤོལ་མང་པོས་རབ་ཏུ་རྨོས་སོ། །དེ་དག་གིས་ལས་རེ་རེ་ལ་ཡང་མཐུང་ཐུང་བརྒྱ་བརྒྱས་དམྱལ་ཏོ། །སྟེང་
གི་བར་སྣང་ལས་ཀྱིང་ལྕགས་ཀྱི་ཐུ་ལུམ་ཀུན་དུ་འབར་བ། རབ་ཏུ་འབྱུར་བ། ཀུན་དུ་རབ་ཏུ་མཆེད་ཅིང་འབྱུར་བ། འབར་བ། བཅས་པར་གྱུར་བ་འབར་བ་ཅིག་ཏུ་གྱུར་
བ། འབར་བ་ཅིག་ཏུ་གྱུར་པ། ལུས་ཀྱི་སྟེང་དུ་འབར་རོ། །དེ་ནས་བཅོམ་ལྡན་འདས་ཀྱིས་དེའི་ཚེ་ཚིགས་སུ་བཅད་པ་འདི་དག་གསུངས་སོ། །ཀློག་ལྕེ་རབ་ཏུ་
འབར་བའི་མདའ། །བརྒྱ་ཕྲག་མང་བོ་སྟོང་རྣམས་ནི། རྟག་ཏུ་ལུས་ལ་རབ་འབར་སྟེ། །མི་དག་ན་ཚ་མྱོང་བར་བྱེད། །ཐམས་ཅད་ལུས་ན་ཀུན་དུ་འབར། །མེ་
ལྕེ་འབར་བ་སྙེད་པར་དཀའ། །དཔག་མེད་བརྒྱ་སྙེད་གང་བ་ཡི། །ལུས་ལས་མེ་ལྕེ་རབ་ཏུ་འབྱུང་། །རེ་རེ་དག་གི་ལྕེ་ལ་ཡང་། །དེ་སྙད་གཤོལ་གྱི་རྨོ་བར་བྱེད།
ཀུན་གྱི་ལྕེ་ནི་བྲལ་བས་ན། །སྡུག་བསྔལ་ཚོལ་བ་མོང་བར་འགྱུར། །སྡིག་པའི་གྲོགས་པོ་སྙེད་བྱས་པས། །དེ་དག་ཕྱི་ཕྱིར་འབྱུང་བར་འགྱུར། །ཚུལ་ཁྲིམས་

༄༅། །ལྡན་པ་རྣམས་སྤངས་བས། མྱུར་དུ་ངན་འགྲོར་འགྲོ་བར་འགྱུར། ཡང་ཤ་རིའི་བུ་སྐྱེས་བུ་དམ་པ་མ་ཡིན་
པ་དྲུག་པོ་དེ་དག། དེ་ནས་ཤི་འཕོས་ཏེ། མནར་མེད་པའི་སེམས་ཅན་དམྱལ་བ་ཆེན་པོར་སྐྱེས་ནས། དེ་དག་རེ་རེའི་ལུས་ཀྱང་དཔག་ཚད་བརྒྱ་པར་གྲུབ་པར་གྱུར་ཏེ།
ལུས་རེ་རེ་ལ་ཡང་ཁ་སྟོང་སྟོང་མངོན་པར་གྲུབ་པར་གྱུར་ཏོ། །ཁ་རེ་རེ་ལ་ཡང་གཉིས་གཉིས་ཆུ་ཞེས་དུ་དཔག་ཚད་བཞི་ཚབ་ཡོད་པར་མངོན་པར་གྱུར་ཏོ། །ལྕེ་
རེ་རེ་ལ་ཡང་གཤོལ་ལྔ་བརྒྱ་ལྔ་བརྒྱ་མངོན་པར་གྱུར་ཏེ། དེ་དག་ལྕགས་ཀྱི་ཐུ་ལུམ་དང་། ལྕགས་ཀྱི་གཤོལ་གྱིས་རྨོས་ནས། དེ་དག་གི་ལྕེ་བཤགས་ཏེ།
ཨ་ན་ཞེས་འཛེར་ཀྱང་མི་ནུས་སོ། །དེ་དག་ར་རེའི་མགོ་ལ་ཡང་སེམས་ཅན་དམྱལ་བའི་སྲུངས་མ་བྱེ་བ་ཕྲག་སྟོང་གནས་ཤིང་མགུལ་བར་གཅོད་པར་བྱེད་དོ། །དེ་ན་དེ་དག་
གི་ཚེ་ཚད་ལོ་བྱེ་བ་ཕྲག་སྟོང་དུ་གྱུར་ཏོ། །དེ་བཞིན་དུ་སེམས་ཅན་དམྱལ་བ་ཆེན་པོ་གཞན་དང་། གཞན་དུ་ཚོལ་བ་རྣམ་པ་མང་པོ་ཡང་མྱོང་བར་འགྱུར་ཏོ། །དེ་ཅིའི་ཕྱིར་
ཞེ་ན། དེ་ལྟར་སངས་རྒྱས་ཀྱི་བསྟན་པ་ལ་མི་སྔགས་པ་བརྗོད་པར་བྱ་བའི་ཕྱིར་རོ། །ཡང་དེའི་དུས་ན་ཁྱིམ་བདག་བདེ་བ་ཞེས་བྱ་བ་ཕྱུང་ཅིང་ནོར་ཆེ་བ། ལོངས་སྤྱོད་
ཆེ་བ་ལོངས་སྤྱོད་མང་བ། བདག་དབང་བ་མང་བ། འགྲོན་བུ་དང་། གསེར་དང་། ནོར་བུ་དང་། མུ་ཏིག་དང་། བེདེུ་རྱ་དང་། དུང་དང་

མན་ཤེལ་དང་། ཕྱི་རུ་དང་། དངུལ་དང་། ས་ལེ་སྦྲམ་མང་པོ་དག་ལྡན་པ། བྲན་པོ་དང་བྲན་མོ་དང་། ལས་བྱེད་པ་དང་། ཞོ་ཤས་འཚོ་བའི་མི་མང་བ།
ནོར་དང་། འབྲུ་དང་། བང་བ་དང་། མཛོད་མང་པོ་དང་ལྡན་པ་དེ། སྐྱེས་བུ་དམ་པ་མ་ཡིན་པ་དེ་དག་གི་དེ་ཆད་པར་ལྟ་བ། མུ་སྟེགས་ཅན་གཅེར་བུའི་སྨྲ་བ་ལ་བཞག་
པར་གྱུར་ཏོ། །དེའི་ཆུང་མ་འོད་འབྱོ་ཅན་ཞེ་བྱ་བ་ཞིག་ཡོད་དེ། གཟུགས་བཟང་བ་མཛེས་པ་བལྟ་ན་སྡུག་པ། ཁ་དོག་བཟང་པོ་རྒྱས་པ་མཆོག་དང་ལྡན་པ་ཞིག་བྱུང་ངོ་། །དེ་
ལས་ཞིག་ཡང་བཙས་པ་ཡང་། གཟུག་བཟང་བ། མཛེས་པ་ལྟ་ན་སྡུག་པ། ཁ་དོག་བཟང་པོ་རྒྱས་པ་མཆོག་དང་ལྡན་པ། སངས་རྒྱས་བྱ་བ་ཕྲག་ཁྲི་བརྒྱ་སྟོང་
པོ་ལ། དགེ་བའི་རྩ་བ་སྐྱེད་པ་ཞིག་བྱུང་སྟེ། དེ་བཙས་མ་ཐག་ཏུ་ལན་གསུམ་མུལ་ཞེས་དགོས་ནས། བདག་ནི་ཆད་པར་སྨྲ་བའི་རིགས་སུ་སྐྱེས་སོ་ཞེས་དེ་སྐད་ཀྱི་ཚིག་གི་
ལས་སྨྲས་པ་དང་། ཁྱེའུ་དེའི་མས་སྒྲ་དེ་ཐོས་ནས་དངངས་སྐྲག་ཅིང་མི་དགའ་སྟེ། སྤུ་ཟིང་ཞེས་བྱེད་ནས། ཁྱེའུ་དེ་བོར་ཏེ། བྲོས་པ་དང་། བུད་མེད་གཞན་
འདུས་པར་གྱུར་པ་དག་ཀྱང་བྱེར་རོ། །དེ་ནས་ཤ་རིའི་བུ་བུད་མེད་དེ་དག་རིང་ཞིག་དུ་ཕྱིན་པ་དང་། སླར་ལོག་སྟེ་ལྟ་ཞིང་འདི་ལྷའམ་ཀླུ་འམ། གནོད་སྦྱིན་ནམ།
དྲི་ཟ་འམ། ལྷ་མ་ཡིན་ནམ། ནམ་མཁའ་ལྡིང་ངམ། མི་འམ་ཅི་འམ། ལྟོ་འཕྱི་ཆེན་པོ་འམ། གྲུལ་བུམ་འམ། འབྱུང་པོ་འམ། ཤ་ཟ་འམ། མི་འམ།

༄༅། །མི་མ་ཡིན་པ་འམ། འདི་སུ་ཞིག་ཤེས་བར་བྱའོ་སྙམ་མོ། །ཤ་རིའི་བུ་དེ་ནས་ཁྱེའུ་དེའ་བསམས་པ། ཀྱེ་མ་འོ་
བུད་མེད་དེ་དག་ནི་བདེ་བ་ལ་བྲོས་པར་གྱུར་ཏོ་སྙམ་ནས། དེའ་ཚིགས་སུ་བཅད་པ་འདི་དག་སྨྲས་སོ། །ང་ནི་ཁྱེད་ཀྱི་དོན་འདོད་ཀྱི། །གནོད་པ་འབྱུང་གི་མ་འཇིགས་
ཤིག །ཁྱེད་ནི་ལམ་ང་ན་ཞུགས་པ་ལས། །ངས་ནི་རབ་ཏུ་ཐར་བར་བྱ། །ཁྱེད་རྣམ་བདེ་ལས་འཇིགས་པར་བྱེད། །དགྲ་རྣམས་ཀྱིས་ནི་མདུན་དུ་བདར། །ལོག་
བར་ལྟ་བ་ལྟ་བུའི་ལས། །ངས་ནི་ཁྱེད་རྣམས་དགྲོལ་བར་བྱ། ཤ་རིའི་བུ་དེ་ནས་ཁྱེའུ་དེའི་མ་དང་ཕ་དང་། །སྐྱེ་བོ་ཕལ་པོ་ཆེས་ཚིགས་སུ་བཅད་པ་དེ་དག་ཐོས་
ནས། །ཁྱེའུ་དེ་ག་ལ་བ་དེར་དོང་ངོ་། །དེ་ནས་ཁྱེའུ་དེས་རང་གྱི་མ་དང་བ་ལ་ཚིགས་སུ་བཅད་པ་འདི་དག་སྨྲས་སོ། །ནོར་དག་དང་ནི་འབྲུ་དག་རྣམས། །ཁྱིམ་
ཁྱིམ་ནི་རྒྱ་ཆེན་ཡོད་པ་དག །མྱུར་དུ་བདག་ལ་སྦྱིན་པར་བགྱི། །བདག་ནི་སངས་རྒྱས་ཉན་ཐོས་སོ། །འཇིག་རྟེན་གསུམ་ཀུན་དཀྱིལ་ཁོར་ན། །རྣམ་གཟིགས་
འཇིག་རྟེན་སྣང་མཛད་པ། །དེ་འདྲ་བ་ནི་གང་ཡང་མེད། །བདག་ནི་དེའི་ཉན་ཐོས་སོ། །སྲོག་ཆགས་ཀུན་ལ་ཕན་པའི་ཕྱིར། །ཆོས་རྣམས་ཡང་དག་རབ་སྟོན་
{ད}ག་ང། །རྣམ་གཟིགས་འཇིག་རྟེན་སྣང་མཛད་པ། །བདག་གིས་དེའི་ཉན་ཐོས་སོ། །གང་གི་སྐུ་ལ་སྐྱེས་ཆེན་གྱི། །སུམ་བཅུ་རྩ་གསུམ་མཚན་མངའི་བ། །རྣམ་

གཇིགས་འཇིག་རྟེན་སྒྲོན་མེ་མཛད། བདག་ནི་དེའི་ཉན་ཐོས་སོ། །བསྐལ་པ་བྱེ་བ་ཕྲག་སྟོང་དུ། །ཨུ་དུམ་ཝ་རའི་མེ་སྟོགས་ལྟར། །ཡང་དག་ཤིན་དུ་ཐོས་དཀའ་
བ། །བདག་ནི་དེའི་ཉན་ཐོས་སོ། །དེ་ལྟར་ཤ་རིའི་བུ་ཁྱེའུ་དེའི་ཕ་དང་མས་གསེར་བྱེ་བ་ཉི་ཤུ་བྱིན་ནས། །ཁྱེའུ་འདི་ནི་ཁྱོད་ཀྱི་ཕ་མའི་ནོར་ཡིན་གྱིས །གང་ལ་སེམས་
དད་པར་གྱུར་བ་དེ་ལ་སྦྱིན་པ་བྱིན་ཅིག་ཅེས་དེ་སྐད་སྨྲས་ནས། །དེའི་ཚེ་ཚིགས་སུ་བཅད་པ་འདི་དག་ཀྱང་སྨྲས་སོ། །འདི་ནི་ཁྱོད་ཀྱི་ཕའི་ནོར་། །འདི་ནི་ཁྱོད་ཀྱི་མའི་ནོར།
གང་དུ་སེམས་ནི་དད་གྱུར་བས་ཁྱེའུའི་སྦྱིན་པ་བྱིན་བར་གྱིས། །དབྱིག་རྣམས་དད་ནི་གསེར་རྣམས་ཀྱི། ཁྱིམ་འདི་ན་ནི་ཡོད་པ་དག། །དེ་དག་མྱུར་དུ་ཁྱིད་ཀྱིས་ཏེ། །གང་དུ་
{ད}་སེམས་དང་དེར་ཕུལ་ཅིག །མལ་ཆ་དང་ནི་གདིང་བ་དང་། །བྱུག་པ་ཕྲེང་བ་སྤོས་ཀྱི་རྣམས། །དགའ་བཞིན་དུ་ནི་ཁྱེན་གྱིས་ལ། །གང་དུ་སེམས་དང་དབུལ་བྱོས་ཤིག །སངས་
རྒྱས་ཆོས་དང་དགེ་འདུན་ནི། །བླ་ན་མེད་པའི་བསོད་ནམས་ཞིང་། །སྲོག་ཆགས་ཀུན་ལ་ཕན་པའི་ཕྱིར། །ཤིན་དུ་རྒྱས་པའི་མཆོད་པ་བགྱིད། །ལྷ་རྣམ་དག་ནི་
མིག་དག་ལས། །གང་དག་བདེ་བ་འདོད་པ་རྣམས། །བདག་ནི་གང་དུ་འགྲོ་བ་ཡི། །རྗེས་བཞིན་དུ་ནི་ཀུན་ཤེས་ཤིང་། །ཤ་རིའི་བུ་དེ་ནས་ཁྱེའུ་དེས་ཤེས་བཞིན་དུ་
ཕྱོགས་བཞིར་བསྟན་ནས། །རང་གི་ཕ་མ་ལ། །ཀྱེ་ཡབ་ཡུམ་བདག་ནི་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམ་པར་

༄༅། །གཟིགས་དེ་ག་ལ་བ་དེར་མཆིའོ་ཞེ་དེ་སྐད་སྨྲས་པ་དང་། །དེ་ན་སྐྱེ་བོ་མང་པོ་མང་པོས་ཐོས་ནས། དེ་དག་འདི་སྙམ་དུ་སེམས་ཏེ།
ཇི་ལྟར་ན་སྐྱེས་ནས་ཉིད་ཅི་འཁོར་ན་ལོན་པའི་ཁྱེའུ་ཕ་མ་ལ་སྨྲ་ཞིང་རྐང་གིས་འགྲོ་ཞིང་དུ་སྙམ་ནས། དེ་ནས་སྲོག་ཆགས་བྱེ་བ་བརྒྱ་ཁྲི་བཞི་སྟོང་འདས་པར་གྱུར་ཏེ། ཁྱེའུ་
འདི་ལྷ་འམ། ཀླུ་འམ། གནོད་སྦྱིན་ནམ། དྲི་ཟ་འམ། ལྷ་མ་ཡིན་ནས། ནམ་མཁའ་ལྡིང་ངམ། མི་འམ་ཅི་འམ། གང་ཡིན་ཤེས་པར་བྱའོ་ལྙམ་མོ། །དེ་ནས་
ཁྱེའུ་དེ་སྲོགས་ཆགས་བརྒྱད་ཁྲི་བཞི་སྟོང་དེ་དག་དང་ལྡན་ཅིག་དུ། མཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་
རྣམ་པར་གཟིགས་ག་ལ་བ་དེར་དོང་ངོ་། །ཡང་ཤ་རིའི་བུ་ཁྱེའུ་དེ་འགྲོ་བ་ན་སྟེང་གི་བར་སྣང་ལས་གདུགས་སྟོང་ཕྲང་བཅུ་འབྱུང་ནས། དེ་དག་གི་དེའི་ལུས་སྐྱབས་སྟེ།
དེའི་ལུས་ལ་རླུང་དང་། ཉི་མས་གནོད་པར་མ་གྱུར་བར་བྱེད་དོ། །ཡང་ཁྱེའུ་དེའི་གྲོ་བ་ན་དེ་སྟེང་གི་བར་སྣང་ལས། གསེར་གྱི་དྲ་བ་བྲིས་བར་གྱུར་ཏོ། །ཡང་ཁྱེའུ་དེ་
འགྲོ་བ་ན་ལྷའི་ལས་ཀྱང་འདས་པའི་མེ་ཏོག་གི་ཆར་དང་། ཕྱེ་མའི་ཆར་རབ་ཏུ་བབ་བོ། །ཡང་ཁྱེའུ་དེ་འགྲོ་བ་ན་བསིལ་བའི་རླུང་ལྷའི་དྲི་དང་ལྡན་པ་ལངས་སོ། །
ཡང་ཁྱེའུ་དེ་འགྲོ་བ་ན་ལམ་སྤོས་ཆུས་བཏབ་པར་གྱུར་ཏོ། །ཡང་ཁྱེའུ་དེ་འགྲོ་བ་ན་ལམ་གསེར་གྱི་གླེགས་བམ་གཡོགས་པར་གྱུར་ཏོ། །ཡང་ཁྱེའུ་དེ་འགྲོ་བ་ན་ལམ་

པུས་མོ་ནུབ་ཙམ་དུ་ལྷའི་མེ་ཏོགས་ཆལ་བར་བཀྲམ་པར་གྱུར་ཏོ། །ཡང་ཁྱེའུ་དེ་འགྲོ་བ་ན་རྫིང་བུ་སྟོང་ཕྲག་དུ་མབྱུང་སྟེ། རྫིང་བུ་དེ་དག་ཀྱང་ཡན་ལག་བརྒྱད་དང་ལྡན་
པའི་ཆུས་ཡོངས་སུ་གང་བ། མེ་ཏོགས་ཨུད་པ་ལ་དང་། པད་མ་དང་། ཀུ་མུ་ཏ་དང་། བད་མ་དཀར་པོས་ཁྱེབས་ཤིང་དུར་བ་སྒྲ་འབྱིན་པར་གྱུར་ཏོ། །ཡང་ཁྱེའུ་
དེ་འགྲོ་བ་ན། ལམ་དུ་རིན་པོ་ཆེ་སྣ་བདུན་གྱི་སྟེགས་བུ་བཀྲིགས་པར་གྱུར་ཏོ། །ཡང་ཁྱེའུ་དུ་འགྲོ་བ་ན་ལྷའི་སིལ་སྙེན་མང་པོ་འཁོལ་བར་གྱུར་ཏོ། །ཡང་ཁྱེའུ་དེ་གྲོ་
བ་ན་ལམ་གྱི་གཡས་གཡོན་རིན་པོ་ཆེས་ཀུན་དུ་བརྒྱན་པར་གྱུར་ཏོ། །ཡང་ཁྱེའུ་དེ་འགྲོ་བ་ན་མདུན་དུ་མེ་ཏོག་གི་སྲང་ཞིག་བྱུང་བར་གྱུར་ཏོ། །དེ་ལ་རྐང་པ་འདོར་ཞིང་
བཏོགས་པ་དང་མི་སྣང་བར་གྱུར་ཏོ། །དེ་ན་ས་ཁྱེའུ་དེ་ཡུད་ཙམ་ཞིག་ལམ་དུ་འཕགས་ཏེ། སླར་སྟས་ནས་ཚིགས་སུ་བཅད་དེ་སྨྲས་པ། །རིག་པ་མི་རིགས་རྣམ་
ཡང་མི་གྲོགས་ཏེ། །ང་ལམ་རྒྱ་ཆེན་ཚུལ་འདི་གུང་ན་ཡོད། །ཁྱེད་ནི་མི་{མ}་རིགས་ང་ནི་རིགས་པ་སྟེ། རིགས་པ་རྒྱལ་པོའི་དྲུང་དུ་འགྲོ་བར་བྱ། །བསྐལ་བ་ཁྲག་
ཁྲིག་མང་པོ་འདས་ཀྱང་ནི། །རྒྱ་ལམ་དག་ནི་མིའི་ལུས་ཐོབ་ཅིང་། །རྒྱ་ལམ་དག་ན་སངས་རྒྱས་འབྱུང་འགྱུར་ཏེ། །དད་དང་ཤེས་རབ་དག་ཀྱང་རྒྱ་ལམ་ཐོབ། །ཤ་
རིའི་བུ་ཁྱེའུ་དེས་ཚིགས་སུ་བཅད་པ་དེ་དག་སྨྲས་མ་ཐག་ཏུ་དེ་ནས་སྟེང་གི་བར་སྣང་ལས། །ལྷ་བྱེ་བ་རྒྱད་ཁྲི་བཞི་སྟོང་གིས་ལེགས་སོ་ཞེས་བྱ་བ་བྱིན་ཏེ། །ལེགས་

༄༅། །སོ་ལེགས་སོ་ཤེས་རབ་ཆེ། །ཁྱོད་ཀྱིས་སྨྲས་པ་མཆོག་ཡིན་གྱིས། །མི་རིགས་རྣམས་ནི་
ཕྱི་ནས་འོང་། །གྲོགས་པོ་རིགས་པ་ཁྱོད་བཞུད་ཅིག། །ཤ་རིའི་བུ་དེ་ནས་ཁྱེའུ་དེས། །ལྷ་རྣམས་ལ་ཚིགས་སུ་བཅད་པ་འདི་དག་སྨྲས་པ། །ཁྱེད་ཀྱིས་རིགས་
ཤེས་སྨྲས་པ་དང་། །ཁྱེད་ཀྱི་མི་རིགས་ཤེས་སྨྲས་པ། །རིགས་པའི་དོན་ནི་ཇི་ལྟ་བུ། །མི་རིགས་རྣམས་ཀྱི་དོན་དང་ཇི་ལྟ་བུ། །ཤ་རིའི་བུ་དེ་ནས་ལྷ་དེ་དག་གི་ཁྱེའུ་དེ་ལ་
སླར་ཚིགས་སུ་བཅད་པ་འདི་དག་སྨྲས་སོ། །འདིད་པའི་ལོངས་སྤྱོད་གང་གནས་པ། །དེ་དག་དོན་འབྱུང་སྤྱོད་ཡུལ་མིན། །དེ་དག་མི་རིགས་རྨོངས་པ་སྟོ། །དེ་དག་
སེམས་དམྱལ་ལམ་ལ་གནས། །འདོད་པའི་ལོངས་སྤྱོད་སྤངས་བྱས་ནས། །ཁྱིམ་མེད་པར་ནི་རབ་བྱུང་བ། འཇིག་རྟེན་འདི་ན་དེ་དག་རིགས། །དེ་དག་རིགས་ཤེས་རབ་
དུ་བཤད། །ཤ་རིའི་བུ་དེ་ནས་ཁྱེའུ་དེས་ལྷ་དེ་དག་ལ། །སླར་ཚིགས་སུ་བཅད་དེ་སྨྲས་པ། ཇི་ལྟར་རིགས་ཤེས་བྱ་བ་དེ། །ཁྱེད་ཀྱིས་དེ་ནི་མི་ཤེས་སོ། །ཇི་ལྟར་མི་རིགས་
ཤེས་བྱ་བ། །ངས་ནི་དེ་དག་རབ་ཏུ་ཤེས། དེ་ལྟར་ཤ་རིའི་བུ་ཁྱེའུ་དེ་བཅོམ་ལྡན་འདས་དེ་བཞིན་གཤེགས་པ་རྣམ་པར་གཟིགས་ག་ལ་བ་དེར་སོང་སྟེ་ཕྱིན་ནས། །བཅོམ་ལྡན་
འདས་ཀྱི་ཞབས་ལ་མགོ་བོས་ཕྱག་འཚལ་ཏེ། །ལན་གསུམ་སྐོར་བ་བྱས་ནས། །ཕྱོགས་ཅིག་ཏུ་འདུག་ཏེ། བཅོམ་ལྡན་འདས་དེ་བཞིན་གཤེགས་པ་རྣམ་པར་གཟིགས་

དེ་ལ་ཚིགས་སུ་བཅད་པ་འདི་དག་གིས་མངོན་པར་བསྟོད་དོ། །འཇིག་རྟེན་དག་ནི་དོན་ཕྱིར་སྤྱོད། །རིགས་གསུམ་བདུད་རྩི་རབ་སྤྱིན་པ། །གླང་པོ་ཆེན་པོ་སེང་གེ་ཆེ།
རྟག་ཏུ་ཁྱོད་ལ་ཕྱག་འཚལ་ལོ། །འཇིག་རྟེན་སྣང་མཛད་ཤིན་དུ་དཀོན། །འཇིག་རྟེན་མགོན་པོ་འོད་མཛད་པ། །ཨུ་དུམ་ཝ་རིའ་མེ་ཏོག་བཞིན། །ཁ་དོག་ལྡན་ཞིང་
དབྱིབས་མཛེས་པ། །འཇིག་རྟེན་འདི་ནི་ཉེ་བར་གཅས། །འཕགས་པའི་ལམ་ལ་མཁས་པ་ཏེ། སའི་སྟེང་ན་དམུས་ལོང་བཞིན། །ལམ་ངན་པར་ནི་རབ་ཏུ་རྒྱུག། །མི་
མཆོག་ཁྱེད་ནི་ཅི་འདྲ་བར། །བདག་ནི་འཇིག་རྟེན་སངས་རྒྱས་གྱུར། །མེ་གསུམ་དག་གི་ཚིགས་པ་ཡིས། །སྡུག་བལྔལ་བ་ལས་སེམས་ཅན་དགྲོལ། །སྲོགས་ཆགས་རྒྱ་
པོའི་འདི་ཀུན་ཀྱང་། །བདག་གིས་སླར་དུ་མཆིས་པ་ལགས། །འདི་དག་ལ་ནི་ཆོས་བསྟན་ཅིང་། །བྱང་ཆུབ་མཆོག་ལ་དགོང་དུ་གསོལ། །དེ་ནས་ཤ་རིའི་བུ་ཁྱེའུ་དེས་
ཚིགས་སུ་བཅད་པ་འདི་དག་གསོལ་ནས། །བཅོམ་ལྡན་འདས་དེ་བཞིགས་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམ་པར་གཟིགས་ལ་འདི་སྐད་ཅེས་
གསོལ་ཏོ། །བཅོམ་ལྡན་འདས་བདག་ཅག་ཀྱང་མ་འོངས་པའི་དུས་ན། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་སུ་གྱུར་ཅིག །འདི་
ལྟ་སྟེ། །བཅོམ་ལྡན་འདས་དེ་བཞིན་གཤེགས་པ་རྣམ་པར་གཟིགས་ཆོས་སྟོན་བ་བཞིན་དུ་ཆོས་སྟོན་པར་གྱུར་ཅིག །དེ་ནས་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་

༄༅། །ཡང་དག་པར་རྫོགས་པའི་སངས་རྒྱས་རྣམ་པར་གཟིགས་ཀྱི་སྲོག་ཆགས་བརྒྱད་ཁྲི་བཞི་སྟོང་པོ་དེ་དག་གི་ལྷག་པའི་
བསམ་པ་མཁྱེན་ནས། དེའི་ཚེ་འཛུམ་པ་མཛད་དོ། །འདི་ཆོས་ཉིད་དེ་སངས་རྒྱས་བཅོམ་ལྡན་འདས་གང་གི་ཚེ་ན། འཛུམ་པ་མཛད་པ་དེ་ནི། བཅོམ་ལྡན་འདས་
ཀྱི་ཞལ་གྱི་སྒོ་ནས་ཁ་དོག་དུ་མ། ཁ་དོག་སྣ་ཚོགས་ཀྱི་འོད་ཟེར་འདི་ལྟ་སྟེ། སེར་པོ་དང་དམར་པོ་དང་དཀར་པོ་དང་། ལོབ་རྒན་དང་། ཤེལ་དང་དངུལ་གྱི་ཁ་དོག་ལྟ་བུ་
འབྱུང་སྟེ། དེ་དག་གི་མཐའ་ཡང་མུ་མེད་པའི་འཇིག་རྟེན་གྱི་ཁམས་སྣང་བས་ཁྱབ་པར་བྱས་ནས། ཚངས་པའི་འཇིག་རྟེན་གྱི་བར་དུ་མངོན་པར་སོང་སྟེ། ཉི་མ་དང་ཟླ་བའི་
གཟི་བརྗིད་སྤ་བཀོང་ནས་སླར་ལོག་སྟེ། བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམ་པར་གཟིགས་ལ་ལེན་སྟོང་ཕྲག་
དུ་མ་བསྐོར་བ་བྱས་ནས། བཅོམ་ལྡན་འདས་དེའི་གཙུག་ཏུ་མི་སྣང་བར་གྱུར་རོ། །ཤ་རིའི་བ་དེ་ནས་བཅོམ་ལྡན་འདས་དེ་བཞིན་གཤེགས་པ་དགྲ་བཅོད་པ་ཡང་དག་པར་རྫོགས་
བའི་སངས་རྒྱས་རྣམ་པར་གཟིགས་དེའི་ཞམ་རིང་པ་དགེ་སློང་དེས། བཅོམ་ལྡན་འདས་དེ་བཞིན་གཤེགས་པ་རྣམ་པར་གཟིགས་ལ་མཛུམ་པ་མཛད་པ་མཐོང་ནས། སྟན་ལས་ལངས་
ཏེ། ཆོས་གོས་ཕྲག་པ་ཅིག་ལ་བགོས་ནས། པུས་མོ་གཡས་པའི་ལྷ་ངས་ལ་བཙུག་ཏེ། །བཅོམ་ལྡན་འདས་དེ་བཞིན་གཤེགས་པ་རྣམ་པར་གཟིགས་ག་ལ་བ་དེར་ལོགས་སུ་ཐམ་མ་སྦྱར་ནས།

བཅོམ་ལྡན་འདས་དེ་བཞིན་གཤེགས་པ་རྣམ་པར་གཟིགས་ལ་ཚིགས་སུ་བཅད་པ་འདི་དག་གསོལ་ཏོ། །བཅོམ་ལྡན་འདས་ཅི་རྒྱུ་བ་དེ་གཤེགས་མཁྱེན་ཀྱི། །གང་ཕྱིར་འཇིག་རྟེན་
མགོན་པོ་མཛུམ་མཛད་དེ། །རབ་ཏུ་མཛེས་ཤིང་ཤིན་དུ་དཀོན་པ་འབྱུང་། །རྣམ་པར་གཟིགས་སངས་རྒྱས་གཆོག་ལ་བདག་ཞུའོ། །རྒྱུ་མ་མཆིས་ཤིང་རྐྱེན་མ་མཆིས་
པར་ནི། །རྐང་གཉིས་གཙོ་བོ་འཛུམ་པ་མི་མཛད་ན། །འཇིག་རྟེག་ཕན་པ་ཐུགས་རྩེ་འཛུམ་མཛད་པ། །འདིའི་རྒྱུ་རྒྱན་གང་ལགས་བདག་ལ་གསུངས།
ཐུགས་རྗེ་སྦྱན་རས་གཟིགས་ལ་མཆིས་པ་ཡི། སྲོགས་ཆགས་བརྒྱ་སྟོང་འཆིས་པ་འདི་དག་ཀྱང་། རྣ་བ་བླགས་ཏེ་མཆིས་ཤིང་ཉན་ཚལ་ན། དེ་དག་ཐུགས་རྩེའི་སླད་
དུ་མགོན་པོས་གསུངས། ཁྱོད་ནི་སྲོག་ཆགས་ཀུན་གྱི་མིག་ལག་ཏེ། ཁྱོད་ནི་གནས་སྐབས་མགོན་དང་དཔུང་གཉན་ལགས། ཁྱོད་ནི་སྲོག་ཆགས་ཀུན་གྱི་ཐེ་ཅོམ་
གཅོད། །གཇིག་རྟེན་ཕན་པར་མཛད་ཅིང་ཐུགས་རྩེ་བ། ཁྱོད་ཀྱིས་འདས་ལ་རྟག་ཏུ་ཡེ་ཤེས་འཇུག། ཁྱོད་ཀྱི་མ་འོངས་པ་ཐམས་ཅད་རབ་ཏུ་མཁྱེན། སངས་རྒྱས་ཞིང་
ན་ཅུང་ཟད་ཅི་མཆིས་པ། བྱུང་བ་དག་ལ་འང་ཐེ་རྩོམ་ཐམས་ཅད་བཅོད། འཇིག་རྟེན་ཕན་པར་མཛད་པ་ལྡན། ཆོས་ཀྱི་རྗེ་ནི་ཐམས་ཅད་འཛིན་པའི་གསུང་། འཇིག་རྟེན་
མགོན་པོ་མཛུམ་པ་འཛད་པ་འདི། རྒྱུ་རྐྱེན་གང་ལགས་བདག་ནི་ཁྱོད་ལ་ཞུ། ཁྱོད་ཀྱི་འདིར་ནི་ཐེ་ཙོམ་ཐམས་ཅད་བཅོད། ཁྱོད་ནི་ཆོས་ཀུན་ལ་ཡང་ཐེ་ཙོམ་མེད། ཡན་ལགས་

༄༅། །བརྒྱད་དང༌། ལྡན་པའི་གསུང་འབྱིན་ཅིང་། སྲོག་ཆགས་མྱ་ངན་གཟུ་རྔུ་བསལ་དུ་གསོལ། རབ་ཏུ་མགུ་
ཤིང་དགའ་བའི་སེམས་རྒྱས་ནས། སོར་མོ་བཅུ་རྣམས་ཐལ་མོ་རབ་སྦྱར་ཏེ། འཛུམ་བ་མཛད་འདི་རྒྱུ་རྐྱེན་གང་ལགས་པ་ཆོས་རྗེ་ཁྱོད་ལ་བདག་ནི་དེ་ཞུའོ། །
ཤ་རིའི་བུ་དེ་ནས་བཅོམ་ལྡན་འདས་དེ་བཞིན་ཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམ་པར་གཟིགས་དེས་ཞམ་སློང་དེ་ལ་འདི་སྐད་ཅེས་
བཀའ་སྩལ་ཏོ། །དགེ་སློང་ཁྱོད་བ་ཀྱི་ཁྱེའུ་འདི་མཐོང་ངམ། གསོལ་པ་བཅོམ་ལྡན་འདས་མཐོང་ངོ་། །བདེ་བར་གཤེག་པ་མཐོང་ངོ་། །བཀའ་སྩལ་པ་དགེ་སློང་
ཁྱེའུ་འདིས་རྫོགས་པའི་བྱང་ཆུབ་བཙལ་བའི་ཕྱིར་སྔོན་འདས་པའི་དུས་ན། སངས་རྒྱས་བྱེ་བ་ཁྲག་ཁྲི་བརྒྱ་སྟོང་ཕྲག་དྲུག་བཅུ་རྩ་བ་ཞི་ལ་ཆོས་གོས་དང་། བསོད་སྙོམས་
དང་མལ་སྟན་དང་། ན་བའི་གསོས་སྨན་དང་། ཡོ་བྱད་ཀྱི་སྟི་སྟང་བས། བླ་མར་བྱས། རིམ་འགྲོ་བྱས། མཆོད་པ་བྱས་སོ། །དེ་ནས་ཁྱེའུ་འདིས་རྫོགས་པའི་བྱང་
ཆུབ་བཙལ་བའི་ཕྱིར། སངས་རྒྱས་ཁྲག་ཁྲི་ཕྲག་ཅུ་ལ་ཚངས་པར་སྤྱོད་བ་སྤྱད་དོ། །དགེ་སློང་ཀྱིས་སྲོག་ཆགས་བརྒྱད་ཁྲི་བཞི་སྟོང་འདི་དག་མཐོང་ངམ། གསོལ་པ།
བཅོམ་ལྡན་འདས་མཐོང་ངོ་། །བདེ་བར་གཤེགས་པ་མཐོང་ངོ་། །བཀའ་སྩལ་པ། སྲོག་ཆགས་བརྒྱ་ཁྲི་བཞི་སྡོང་པོ་འདི་དག་ནི་སྔོན་ཁྱེའུ་འདིའི་ཕ་མར་གྱུར་ཏོ། །དགེ་

སློང་ཁྱེའུ་འདིས་འདི་ལྟ་བུའི་སྨོན་ལམ་བཏབ་པར་གྱུར་ཏེ། དེ་གང་དང་གང་དུ་སྐྱེས་པ་ན། གང་བདག་གིས་ཕ་མར་གྱུར་པ་དེ་དག་གིས་བྱང་ཆུབ་ལ་དགོད་དོ། །ཡང་གཉེས་
སུ་ན་དེ་དག་བུད་མེད་ཀྱི་དངོས་པོར་མངོན་པར་མ་གྲུབ་ཤིག་ཅེས་པས། དེ་དག་དེ་ལྟར་ཁྱེའུ་དེ་རྗེས་སུ་སློབ་བའི་ཚུལ་གྱི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་
སེམས་སྐྱེད་དོ། །དེ་ནས་བཅོམ་ལྡན་འདས་དེ་བཞིན་གཤེགས་པ་རྣམ་པར་གཟིགས་ཀྱིས་ཞམ་རིང་བ་དགེ་སློང་དེ་ལ་ཚིགས་སུ་བཅད་པ་འདི་དག་གསུང་སོ། །དགེ་སློང་
ཁྱོད་ཀྱིས་མདུན་ན་ཁྱེའུ་འདི་དང་སྲོགས་ཆགས་སྟོང་གནས་མཆོག་ཏུ་དགའ་སེམས་ཀྱིས་ཇི་ལྟར་ཆོས་ཀྱི་བདག་པོ་འདི་བཞིན་དུ་གྱུར་ཅིག་ཅེས་སྨྲས་ཁྱོད་ཀྱིས་མཐོང་བ་སྟེ་
དགེ་སློང་འདིས་ནི་སྔོན་གྱི་ཚེ་རབས་ལྟར་བཅས་འཇིག་རྟེན་དག་ལ་ཕན་པའི་ཕྱིར། འཇིག་རྟེན་རྣམ་འདྲེན་བྱེ་བ་ཁྲག་ཁྲིག་ཀྱང་། སྟོང་ཕྲག་དྲུག་བཅུ་བཞི་ལ་རི་མོར་བྱས།
བྱང་ཆུབ་མཆོག་ལ་འདི་ནི་རེ་བའི་ཕྱིར། དེ་ནི་སངས་རྒྱས་ཁྲག་ཁྲིག་ཕྲག་བཅུ་ཡི། བསྟན་པ་ལ་ནི་ཆེད་དུ་རབ་བྱུང་ནས། དེ་ན་ཚངས་པར་སྤྱོད་པ་མཆོད་སྤྱད་དོ། །ཁྱོད་ཀྱི་སྲོག་
ཆགས་བརྒྱ་སྟོང་བརྒྱ་བཅུ་བཞི། ང་མདུན་འདུག་པ་དེ་དག་ཀུན་མཐོང་ངམ། དེ་དག་སྔོན་ཆད་འདས་དུས་ཡངས་པ་ན། དེའི་མར་ནི་གྱུར་པ་ཤ་སྟག་གོ། གང་དག་གར་
སྐྱེས་པའི་མར་གྱུར་པ། ཐམས་ཅད་བདག་གིས་བྱང་ཆུབ་མཆོག་ལ་འགོད། ཅི་ནས་བུད་མེད་དངོས་པོར་མ་གྱུར་ཞེས། དེས་ནི་སྨྲོན་ལམ་འདི་འདྲ་བཏབ་པར་གྱུར།

༄༅། །དེ་དག་ཐམས་ཅད་དེའི་རྗེས་སློབ་ཅིང་། བྱང་ཆུབ་ཀྱི་ནི་སེམས་ལ་གཞོལ་བར་གྱུར། འདི་དག་རྐང་གཉིས་ཀྱི་མཆོག་
འགྱུར་ཞེས། དེ་དག་ལ་ནི་ངས་ལུང་སྟན་པར་བྱ། མ་འོངས་དུས་ན་ཇི་ལྟར་སྤྱོད་འགྱུར་ཞིང་། མི་མཆོག་ཏུ་ནི་ཇི་ལྟར་འགྱུར་བ་དང་། དེ་དག་སྔོན་གྱི་སྤྱོད་པ་རབ་ཤེས་
ཏེ། དེའི་ཕྱིར་ན་འཛུམ་པ་ངས་མཛད་དོ། །དེ་སྐད་ལུས་སྟན་པ་ནི་ཐོས་གྱུར་ནས། རྣམ་པར་གཟིགས་པ་འཇིག་རྟེན་སྤྱོད་པ་ལ། ལྷ་དང་། ཀླུ་དང་དེ་བཞིན་
མི་རྣམས་དང༌། སྲོག་ཆགས་བྱེ་བ་རྣམས་ནི་དགའ་བར་འགྱུར། ཤ་རིའི་བུ་དེ་ནས་ཁྱེའུ་དེ་དགའ་མགུ་རངས་རབ་ཏུ་དགའ་སྟེ་དགའ་བ་དང་ཡིད་བདེ་བ་སྐྱེས་ནས། རིངས་
བའི་ཚུལ་གྱིས་རང་གི་ཕ་མ་དང་། རང་གི་ཕ་མ་ལ་ཚིགས་སུ་བཅད་པ་འདི་སྨྲས་སོ། །སྲོག་ཆགས་བརྒྱ་པོ་དེ་དག་ཀུན། །སྔོན་ནི་བདག་གི་མར་གྱུར་ཏེ། །ཐམས་
ཅད་བྱང་ཆུབ་རབ་ཞུགས་ན། །ཁྱོད་ཀྱི་སེམས་ནི་གང་དུ་འཇུག། །ཤ་རིའི་བུ་དེ་ནས་ཁྱེའུ་དེའི་ཕ་མས་ཁྱེའུ་དེ་ལ་སླར་ཚིགས་སུ་བཅད་པ་འདི་དག་སྨྲས་སོ། །ཁྱོད་
ཀྱིས་དེ་ད་ཇི་ལྔ་བོ། །དེ་ལྟར་ངེས་སེམས་འཇུག་སྟེ། ང་ནི་ཐམས་ཅད་མཁྱེན་པར་འགྱུར། །འདི་ལ་ང་ནི་ཐེ་ཙོམ་མེད། །གང་དུ་སྐྱེས་པར་
མ་བྲལ། །ཁྱོད་ལ་གནས་ནི་འདི་སློང་གིས། །ཇི་ལྟར་བྱང་ཆུབ་ང་ཐོང་པར་རྟག་ཏུ་ང་ནི་དྲན་པར་གྱིས། །ཤ་རིའི་བུ་དེ་ནས་ཁྱེའུ་དེས་རང་གིས་མ་སྐྱེད་པར་བྱེད་

པར་ཚིགས་སུ་བཅད་པ་འདི་སྨྲས་སོ། །ཇི་སྙེད་བདག་གིས་སྐལ་པ་རྣམ། །དེ་དག་ཐོགས་མར་སངས་རྒྱས་འགྱུར། །བདག་ནི་སྐྱེས་བུ་ཁ་ལོ་སྒྱུར།
འཇིག་རྟེན་སྒྲོན་མར་ཕྱིས་འགྱུར་བགྱིས། །ཤ་རིའི་བུ་དེའི་ཚེའི་དེས་དུས་ན། །བཅོམ་ལྡན་འདས་རྣམ་པར་གཟིགས་ཀྱི་གསུང་རབ་ལ། །ཁྱེའུ་ཞིག་བྱུང་བ་
གཞན་ཡིན་སྙམ་དུ་ཐེ་ཙོམ་དང་ཡིད་གཉིས་ཟ་ན། །དེ་ལྟར་མི་ལྟའོ། །དེ་ཅིའི་ཕྱིར་ཞེ་ན། །ལྷའི་བུ་དབང་ཕྱུག་ཆེན་པོ་འདི་ནི། །དེའི་ཚེ་དེའི་དུས་ན། །བཅོམ་
ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམ་པར་གཟིགས་ཀྱི་བསྟན་པ་ལ་ཁྱེའུ་དེར་གྱུར་ཏོ། །དེ་ཕྱིས་བསྐལ་བ་བྱེ་བ་
ཁྲག་ཁྲིག་དུ་ལོག་པར་ལྟུང་བར་མ་སོང་ངོ་། །བསྐལ་པ་བྱེ་བ་ཁྲག་ཁྲིག་འདས་པའི་འོག་ཏུ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་
སྙིང་རྗེ་ཅན་ཞེས་བྱ་བར་གྱུར་ཏོ། །འཁོར་ལོ་སྒྱུར་བའི་རིགས་ལས་མངོན་འབྱུང་བར་འགྱུར་རོ། །དེའི་དུས་ན་དེའི་ཡབ་ནི་གྲགས་པ་ཞེས་བྱ་བར་འགྱུར་ཏེ། འདི་
ལྟ་སྟེ་དཔེར་ན། ད་ལྟར་ངའི་ཡབ་ཟས་གཙང་མ་བཞིན་ནོ། །དེའི་ཡུམ་མུན་པ་དང་བྲལ་བྲལ་བ་ཞེས་བྱ་བ་སྟེ། འདི་ལྟ་སྟེ་དཔེར་ན། ད་ལྟར་ངའི་ཡུམ་སྒྱུ་
འཕྲུལ་བཞིན་ནོ། །དེའི་དུས་ན། དེ་མྱ་ངན་མེད་ཅེས་བྱ་བའི་ས་སུ་འགྱུར་བ་ནི། འདི་ལྟ་སྟ་དཔེར་ན། ད་ལྟར་ངའི་སྲས་སྒྲ་གཅན་ཟིན་བཞིན་ཏེ། དེ་བྱུང་ནས་བླ་ན་

༄༅། །མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་ཏེ། དེ་བྱང་ཆུབ་ཐོབ་པ་ན་དེའི་ཚེ་འཚད་ནི་ལོ་
བྱེ་བ་ཁྲག་ཁྲིག་བརྒྱ་སྟོང་དུ་འགྱུར་རོ། །སངས་རྒྱས་དེའི་འོད་ཀྱིས་དཔག་ཚད་སྟོང་ཕྲག་བཅུར་ཁྱབ་པར་འགྱུར་རོ། །དེའི་འཁོར་གྱི་དཀྱིལ་འཁོར་ནི་དཔག་ཚད་བརྒྱར་འགྱུར་རོ། །
དེའི་ཉན་ཐོས་བྱེ་བ་ཕྲག་བརྒྱ་དང་བྱེ་བ་ཁྲག་ཁྲིག་དང་། བྱེ་ཁྲག་ཁྲིག་བརྒྱ་སྟོང་གི་འདུས་པ་བྱུང་ཏེ། དེའི་ཉན་ཐོས་བྱེ་བ་ནི་དགྲ་བཅོམ་པ་འབའ་ཞིག་སྟེ། ཟག་པ་
ཟད་པ། ཉོན་མོངས་པ་མེད་པ། དབང་དང་ལྡན་པར་གྱུར་བ། རྣམ་པར་ཐར་པ་བརྒྱད་ལ་བསམ་གཏན་ལ་མངོན་པར་ཤེས་པ་དྲུག་དང་ལྡན་པ་ཤ་སྟག་ཏེ། ཤ་རིའི་
བུ་དགྲ་བཅོམ་པ་དེ་དག་དགོན་མཆོག་གསུམ་འདས་པ་ཡོངས་སུ་བརྗོད་པར་འབྱུང་བ་ཏེ་སྙེད་ཀྱི། དེའི་བྱང་ཆུབ་སེམས་དཔའི་དགེ་འདུན་འབྱུང་སྟེ། ཐམས་ཅད་
སྟོན་མར་གྱུར་བ་ཤ་རྟག་གོ། ཕྱིར་མི་ལྡོག་པའི་ཆོས་སྟན་ཏེ། ཚད་མེད་གྲངས་མེད་པའི་སེམས་ཅན་གྱི་དོན་བྱས་ནས་ཡོངས་སུ་མྱ་ངན་ལས་འདའ་བར་འགྱུར་ཏེ།
དེ་ཡོངས་སུ་མྱ་ངན་ལས་འདས་ནས་དམ་པའི་ཆོས་ལོ་བྱ་བ་གནས་པར་འགྱུར། དེའི་རིང་སྲེལ་ཡང་རྒྱས་པར་འགྱུར་ཏེ། འདི་ལྟ་སྟེ་དཔེར་ན། དང་ཡོངས་སུ་མྱ་
ངན་ལས་འདས་ནས། རིང་སྲེལ་རྒྱས་བར་འགྱུར་བ་བཞིན་ནོ། ཤ་རིའི་བུ་འདི་ནི་སྐྱེས་བུ་དམ་པས་རྟག་པ། སྐྱེ་བུ་དམ་པས་ལྟ་བ་བརྩོན་འགྲུས་མཉམ་པ་

སྐྱེས་བུ་དམ་པ་བརྩོན་འགྲུས་མི་ཟློགས་པ་སྟེ། དེ་དག་གིས་བྱང་ཆུབ་སེམས་དཔའ་སེམས་དཔའ་ཆེན་པོས་རྗེས་སུ་དྲན་པའི་སེམས་བསྐྱེད་དེ། བླ་ན་མེད་པ་ཡང་དག་
པར་རྫོགས་པའི་བྱང་ཆུབ་ལ་བརྩོན་འགྲུས་རབ་ཏུ་བརྩམ་པར་བྱ་སྟེ། གྲངས་གྱིས་བགྲང་བ་དེ་སྙེད་དུ་བཙལ་ཞིང་བསྐལ་བ་དེ་སྙེད་དུ་ནི་འཁོར་བར་བྱའོ། །བསྐལ་
པ་དེ་སྙེད་དུ་ནི་མི་འཁོར་བར་བྱའོ། །ཞེས་དེ་ལྟར་མ་བྱའོ། །ཤ་རིའི་བ་བསམ་གྱི་མི་ཁྱབ་པའི་གོ་ཆ་བ་གོ་བར་བྱ་ཏེ། །འཁོར་བའི་མཐའ་མའི་མཐའ་ཅིག་
ཙམ་པར་བདག་འཁོར་བར་བའི་ཡོངས་སུ་རྟག་པ་གཟུང་སྟེ། བྱང་ཆུབ་ཀྱི་ཕྱིར་བརྩོན་འགྲུས་ལྷོད་པར་མི་འགྱུར་སྟེ། བརྩོན་འགྲུས་མི་ལྟོག་པ་རྟུལ་བ་དང་ལྡན་
པར་འགྱུར་རོ་འོ། །བྱང་ཆུབ་སེམས་དཔའི་བརྩོན་འགྲུས་རྟུལ་བ་གང་ཞེ་ན། བརྩོན་འགྲུས་རྟུལ་བ་མཉམ་པའི་བྱང་ཆུབ་སེམས་དཔའ་ནི། གང་སྟོང་གསུམ་གྱི་སྟོང་
ཆེན་པོའི་འཇིག་རྟེན་གྱི་ཁམས་མེས་ཡོངས་སུ་གདབ་ལ་རྒལ་ཞིང་དེ་བཞིན་གཤེགས་པ་དགྲ་བཅོམ་པ་ཡང་དག་རྫོགས་པའི་སངས་རྒྱས་ལ་བལྟ་བའི་ཕྱིར། འགྲོ་བར་
སྤྲོ་བདེ་ནི་བྱང་ཆུབ་སེམས་དཔའི་བརྩོན་འགྲུས་རྟུལ་བ་མ་ཉམས་པའོ། །དམ་པའི་ཆོས་ཉམ་པའི་ཕྱིར། སྟོང་གསུས་གྱི་སྟོང་ཆེན་པོའི་འཇིག་རྟེན་གྱི་ཁམས་
མེས་ཡོངས་སུ་གང་བ་ལ་ཡོངས་སུ་རྟག་པ་བཟུང་སྟེ། རྒལ་ཞིང་འགྲོ་བར་སྤྲོ་བ་དེ་ནི་བྱང་ཆུབ་སེམས་དཔའི་བརྩོན་འགྲུས་རྟུལ་བ་མཉམས་པའོ། །གང་སྟོང་གསུམ་

༄༅། །གྱི་སྟོང་ཆེན་པོའི་འཇིག་རྟེན་གྱི་ཁམས་མེས་ཡོངས་སུ་གང་པ་ལ་རྒ་ཞིང་དགེ་བའི་རྩ་བའི་
ཕྱིར་འགྲོ་བར་སྤྲོ་བ་དེ་ནི། བྱང་ཆུབ་སེམས་དཔའི་བརྩོན་འགྲུས་རྟུལ་བ་མ་ཉམས་{ས}་བའོ། །ཤ་རིའི་གཞིན་ཡང་བྱང་ཆུབ་སེམས་དཔའི་བརྩོན་འགྲུས་རྟུལ་བ་
མ་ཉམས་པ་ནི་གང་། གཞན་གྱི་ཕྱིར་རྟུལ་བ་སྐྱེད་པའོ། །ཤ་རིའི་བུ་གཞན་ཡང་བྱང་ཆུབ་སེམས་དཔའི་བརྩོན་འགྲུས་རྟུལ་བ་མ་ཉམས་པ་ནི་གང་། གཞན་
ཡོངས་སུ་མྱ་ངན་ལས་བཟླ་བའི་ཕྱིར་རྟུལ་བ་བསྐྱོད་པའོ། ཤ་རིའི་བུ་གཞན་ཡང་བྱང་ཆུབ་སེམས་དཔའི་བརྩོན་འགྲུས་རྟུལ་བ་ནི་མཉམ་པའི། མི་ལྷོད་པ་དང་རྟན་པ་དང་།
མི་ལྷོག་པ་དང་། བསམ་པ་དགེ་བ་དང་། སྙིང་རྗེ་ཆེན་པོ་རབ་ཏུ་ནོན་པས་རྟུལ་ཏུ་སེམས་ཅན་གྱི་དོན་ལ་བརྩོན་ཞིང་རྟུལ་བ་སྐྱེད་བའོ། །གཞན་ཡང་ཤ་རིའི་བུ་
བྱང་ཆུབ་སེམས་དཔའི་བརྩོན་འགྲུས་རྟུལ་བ་མ་ཉམས་པ་ནི་གང་གོམ་པ་འདེག་ཅིང་འདོར་བ་ན་ཡང་བྱང་ཆུབ་ཀྱི་སེམས་མི་གཏོང་ཏེ། སངས་རྒྱས་དང་ཆོས་
དང་དགེ་འདུན་མངོན་སུམ་དུ་བྱེད་ཅིང་། སེམས་ཅན་ལ་ལྟ་ཡ་ཉོན་མོངས་པའི་དབང་གིས་མི་འགྲོ་བའོ། །ཤ་རིའི་བུ་གཞན་ཡང་བྱང་ཆུབ་སེམས་དཔའི་བརྩོན་
འགྲུས་རྟུལ་བ་མ་ཉམས་པ་ནི་གང་། དགེ་བའི་རྩ་བའི་སེམས་སྐྱེས་ཤིང་། བྱུང་བའི་རྣམས་བྱང་ཆུབ་ཏུ་སྔོ་སྟེ། དགེ་བའི་རྩ་བ་དེ་མི་ཟད་པར་འགྱུར་ཏེ། ཤ་རིའི་བུ་

འདི་ལྟ་སྟེ་དཔེར་ན། རྒྱ་མཚི་ཆེན་པོར་སོར་བའི་ཆུ་ནི་བར་མ་དོར་ཟད་པར་མི་འགྱུར་བ་དེ་བཞིན་དུ། ཤ་རིའི་བུ་བྱང་ཆུབ་ཏུ་བསྔོས་པའི་དགེ་བའི་རྩ་བ་ཡང་བར་དོར་ཟད་
པར་མི་འགྱུར་ཏེ། དེའི་བརྩོན་འགྲུས་རྟུལ་བ་མ་ཉམས་པ་ཞེས་བྱའོ། །ཤ་རིའི་གཞན་ཡང་བྱང་ཆུབ་སེམས་དཔའི་བརྩོན་འགྲུས་རྟུལ་བ་མ་ཉམས་པ། ཡང་དག་པར་
ཞུགས་པ་ནི་དགེ་བའི་རྩ་བ་དེ་དག་སྡུད་ཅིང་ཐམས་ཅད་མཁྱེན་པའི་པ་མངོན་པར་སྒྲུབ་བའི་དགེ་བའི་རྩ་བ་སྡུས་པས་དེའི་ཕྱིར་བརྩོན་འགྲུས་རྟུལ་བ་མ་ཉམས་པ་ཞེས་
བྱའོ། །ཤ་རིའི་བུ་གཞན་ཡང་བྱང་ཆུབ་སེམས་དཔའ་ནི་འདི་ལྟར་སློབ་སྟེ། སེམས་ཅན་རྣམས་ཀྱི་བསོད་ནམས་ཀྱི་ཕུང་པོ་ཇི་སྙེད་བ་དང་། སློབ་པ་དང་། མི་
སློབ་པའི་བསོད་ནམས་ཀྱི་ཕུང་པོ་ཇི་སྙེད་པ་དང་། རང་སངས་རྒྱས་རྣམས་ཀྱི་བསོད་ནམས་ཀྱི་ཕུང་པོ་དང༌། བསོད་རྣམས་དེ་དག་ཐམས་ཅད་ཀྱིས་དེ་བཞིན་
གཤེགས་པའི་སྐུའི་བ་སྤུའི་ཅིག་ཡོངས་སུ་འགྲུབ་པོ། །བ་སྤུའི་ཁུང་ཐམས་ཅད་དུ་རྟོགས་པ་ཇི་སྙེད་ཀྱི་ཕུང་པོ་དེ་དག་ཐམས་ཅད་ཀྱིས་ནི་གཏན་པ་བྱེད་བའི་མཆོད་
སྦྱིན་བྱས་ནས་འགྲུབ་པར་གྱུར་རོ། །དེ་ལྟ་བུའི་མཆོད་སྦྱིན་རྒྱས་ནི་སྐུལ་སྐྱེ་བུ་ཆེན་མོའི་མཚན་ཅིག་མངོན་པར་འགྲུབ་པོ། །དེ་ལྟར་འཇུགས་པས་མཚན་ཐམས་ཅད་ཀྱང་
མངོན་པར་འགྲུབ་པོ། །མཚན་ཐམས་དུ་གཏོགས་པོའི་བསོད་ནམས་ཀྱི་ཕུང་པོ་ཇི་སྙེད་པའི་བསོད་ནམས་ཀྱི་ཕུང་པོ་དེ་དག་གིས་དེ་བཞིན་གཤེགས་པའི་སྨིན་མཚམས་

༄༅། །ཀྱི་མཛོད་སྤུ་ཡོངས་སུ་འགྲུབ་པོ། །མཛོད་བུར་རྟོགས་པའི་བསོད་ནམས་ཀྱི་ཕུང་པོ་ཇི་སྙེད་པ་དེ་ལས་བརྒྱ་
ཕྲག་སྟོང་དུ་བསྒྲེས་པའི་བསོད་ནམས་ཀྱི་ཕུང་པོས་ནི། དེ་བཞིན་གཤེགས་པའི་གཙུག་ཏོར་དབུའི་གཙུག་ལྟར་མི་མཐོང་བའི་སྐྱེས་བུ་ཆེན་པོའི་མཚན་མངོན་པར་འགྲུབ་པོ། །
གཙུག་ཏོར་དུ་རྟོག་པའི་བསོད་ནམས་ཀྱི་ཕུང་བོ་ཇི་སྙེད་པ་ལས་བྱེ་བ་བརྒྱ་སྟོང་དུ་སྒྲེང་པའི་བསོད་ནམས་ཀྱི་ཕུང་བོ་ནི་དེ་བཞིན་གཤེགས་པའི་ཆོས་ཀྱི་ཕུང་པོ་ཡོངས་སུ་འགྲུབ་
ཏེ། འདོད་ནི་དེ་བཞིན་གཤེགས་པའི་ཆོས་ཀྱི་དུང་དེས་མཐའ་ཡས་མུ་མེད་པའི་འཇིག་རྟེན་གྱི་ཁམས་དབྱངས་ཀྱི་གོ་བར་མཛད་དེ། སེམས་ཅན་ཐམས་ཅད་ཀྱི་དབང་པོ་
ཇི་ལྟ་བུར་མོས་ཤིང་འདུས་པ་བཞིན་དུ་ཚིམ་པར་མཛད་དོ། །དེ་ལྟར་དཀའ་བས་བླ་ན་མེད་པ་མང་དག་པར་རྫོགས་པའི་བྱང་ཆུབ་འགྲུབ་ཀྱང་། བདག་གདོན་མི་ཟླ་བར་བླ་
ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་བྱང་ཆུབ་པར་བྱ་ཏེ། མཐའ་ཡས་མུ་མེད་པའི་འཇིག་རྟེན་གྱི་ཁམས་སུ་སངས་རྒྱས་ཀྱིས་དབྱངས་
ཀྱིས་གོ་བར་བྱའོ་ཞེས་སྤྲོ་ཞིང་གོ་ཆ་མི་འདོར་བ་དེ་ནི་བྱང་ཆུབ་སེམས་དཔའི་བརྩོན་འགྲུས་རྟུལ་བ་མ་ཉམས་པའོ། །ཤ་རིའི་བུ་གཞན་ཡང་བྱང་ཆུབ་སེམས་དཔའི་བརྩོན་
འགྲུས་རྟུལ་བ་མ་ཉམས་པ་ནི། གང་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཀྱི་སེམས་ཅན་དེ་དག་ཐམས་ཅད་དད་པའི་རྗེས་སུ་འབྲང་པའི་ཡེ་ཤེས་དང་ལྡན་

པར་གྱུར་བས་ནི། ཆོས་ཀྱི་རྗེས་སུ་འབྲང་བའི་ཡིད་ཤེས་དང་ལྡན་པ་དེའི་རྒྱའི་ཆར་ཡང་ཉི་བར་མི་འགྲོའོ། །སྟོང་གི་ཆ་འམ་བརྒྱ་ཕྲག་སྟོང་གི་ཆ་འམ། ཆར་རམ།
བགྲང་བར་རམ། རྒྱུར་ཡང་ཉེ་བར་མི་འགྲོའོ། །གོང་མ་བཞིན་དུ་སྦྱར་ཏེ། དེ་ལྟར་གང་སྟོང་གསུམ་ཀྱི་སྟོང་ཆེན་པོའི་འཇིག་རྟེན་གྱི་ཁམས་ཀྱི་སེམས་ཅན་དེ་དག་ཐམས་ཅད་རྒྱུན་དུ་
ཞུགས་པའི་ཡེ་ཤེས་དང་ལྡན་པར་གྱུར་པ་དང་། དེ་དག་ལན་ཅིག་ཕྱིར་འོང་བའི་ཡེ་ཤེས་དང་ལྡན་པ་དང་། དེ་བཞིན་དུ་ཕྱིར་མི་འོང་བའི་ཡེ་ཤེས་དང་ལྡན་པ་དང་། དེ་
བཞིན་དུ་དགྲ་བཅོམ་བའི་ཡེ་ཤེས་དང་ལྡན་པ་དང་། དེ་བཞིན་དུ་རང་སངས་རྒྱས་ཀྱི་ཡེ་ཤེས་དང་ལྡན་པ་དང་། དེ་བཞིན་དུ་བསྐལ་པ་རྒྱས་འབྱུང་བའི་བྱང་ཆུབ་སེམས་དཔའ་
དང་། དེ་བཞིན་དུ་ཕྱིར་མི་ལྟོག་པའི་ཡེ་ཤེས་དང་ལྡན་པ་དང་། དེ་བཞིན་དུ་སྐྱེ་བ་ཅིག་གིས་ཐོགས་མ་ཏེ། རྒྱས་པར་མཐའ་ཡས་མུ་མེད་པའི་འཇིག་རྟེན་གྱི་ཁམས་སེམས་
ཅན་ཇི་སྙེད་པ་དེ་དག་ཐམས་ཅད་སྐྱེ་བ་ཅིག་གིས་ཐོགས་པའི་བྱང་ཆུབ་སེམས་དཔའི་ཡེ་ཤེས་དང་ལྡན་པར་གྱུར་པ་དེ་དག་གི་ནི་དེ་བཞིན་གཤེགས་པའི་གནས་དང་གནས་
མ་ཡིན་པ་མཁྱེན་པའི་སྟོབས་དེའི་རྒྱའི་ཆར་ཡང་ཉེ་བར་མི་འགྲོའོ། །སྟོང་ག་ཆར་རམ། རྒྱ་སྟོང་གི་ཆར་རམ། གྲངས་སམ་ཆར་རམ། བགྲང་བར་རམ། རྒྱུར་
ཡང་ཉེ་བར་མི་འགྲོའོ། །ཡེ་ཤེས་ལ་འཇུག་པ་འདི་ཐོས་ནས། མི་དངང་མི་སྐྲག་སྐྲག་པར་མི་འགྱུར་ཞིང་། ཡེ་ཤེས་དེ་ལ་འཇུག་པར་མོས་པ་སྐྱེད་དེ། བརྩོན་

༄༅། །འགྲུས་རྩོམ་ཞིང་། དེ་པ་དང་རྒྱུས་པ་དང་། ལྤགས་པ་དང་། ཤ་དང་ཁྲག་དང་ལུས་ཡོངས་སུ་སྐངས་
པར་གྱུར་ཀྱང་བླའི། དེ་བཞིན་གཤེག་པའི་སྟོབས་མ་ཐོབ་ཀྱི་བར་དུ་བརྩོན་འགྲུས་ཉམས་པར་མི་འགྱུར་བ་དེ་ནི། བརྩོན་འགྲུས་རྟུལ་བས་མ་ཉམས་པ་ཞེས་བྱའོ། །
ཤ་རིའི་བུ་བཞན་བྱང་ཆུབ་སེམས་དཔའ་འདི་ལྟར་སློབ་སྟོ། སེམས་ཅན་ཐམས་ཅད་ཀྱི་འདས་པའི་སེམས་ཇི་སྙེད་པ་དེ་དག་སེམས་ཅན་ཅིག་གི་སེམས་ཅིག་
ཏུ་ཞུགས་པར་འགྱུར་ལ། དེ་བཞིན་དུ་སེམས་ཅན་ཐམས་ཅད་ཀྱི་སེམས་དེ་སྙེད་དུ་ཚད་མེད་ཅིང་མང་པོར་གྱུར་ཏེ། གང་སེམས་ཅན་ཐམས་ཅད་ཀྱི་འདོད་ཆགས་
དང་། ཞེ་སྡང་དང་གཏི་མུག་དང་། ཉོན་མོངས་པ་ཐམས་ཅད་ཀྱི་གང་བའི་སེམས་ཅན་ཅིག་གི་སེམས་ལ་འཇུག་པར་གྱུར་ལ། རྣམ་གྲངས་འདིས་སེམས་
ཅན་ཐམས་ཅད་དེ་སྙེད་ཀྱི་ཉོན་མོངས་པ་མང་པོ་ཚད་མེད་པར་འགྱུར་ཀྱང་། དེ་ལ་བདག་གི་དེ་འདྲ་བའི་ཤེས་རབ་དང་ཡེ་ཤེས་ཀྱི་ཚོགས་ཡོངས་སུ་བཙལ་བར་བྱ།
འབད་པར་བྱ། བརྩོན་འགྲུས་རྩམས་པས་སེམས་ཅན་ཐམས་ཅད་ཀྱི་འདོད་ཆགས་ཆ་ཀྱི་གདུངས་པ་དང་། ཞེ་སྔག་གི་ཀུན་དུ་གདུངས་པ་དང་། གཏི་མུག་གི་ཀུན་
དུ་གདུང་བ་དེ་ཐམས་ཅད་རབ་ཏུ་ཞི་བར་བྱ། དུག་མེད་པར་བྱ། གཞོམ་པར་བྱ། དགྲོལ་བར་བྱ། ཐལ་བར་བྱ། མྱ་ངན་ལས་འདས་པའི་ལམ་ལ་རབ་ཏུ་དགོང་

བར་བྱའོ་སྙམ་དུ་གང་དེ་ལ་རྟུལ་བ་དེ་ནི་བྱང་ཆུབ་སེམས་དཔའི་བརྩོན་འགྲུས་རྟུལ་བ་མ་ཉམས་པ་ཞེས་བྱའོ། །ཤ་རིའི་བུ་གཞན་ཡང་བྱང་ཆུབ་སེམས་དཔའ་
བརྩོན་བགྲུས་རྟུལ་བ་མ་ཉམས་པ་ནི། གང་ལུས་ཀྱི་ལས་དགེ་བར་གནས་པ་དང་། ངག་གི་ལས་དགེ་བ་ལ་གནས་པ་དང་། ཡིད་ཀྱི་ལས་དགེ་བ་ལ་གནས་
པ་དང་། བརྩོན་འགྲུས་གང་ཇི་སྙེད་པ་དེ་དག་ཐམས་ཅད་ལུས་དང་ངག་དང་སེམས་དང་ལྡན་པའོ། །ལུས་དང་ངག་གི་བརྩོན་འགྲུས་ཉིད་མཆོག་ཅེས་བཤད་དོ། །
དེ་ལ་སེམས་ཅན་གྱི་བརྩོན་འགྲུས་གང་ཞེ་ན། གང་སེམས་ཀྱི་འཇིག་པ་དང་གནས་པའོ། །དེ་ལ་སེམས་ཀྱི་འཇུག་པ་གང་ཞེ་ན། གང་བྱང་ཆུབ་སེམ་ལ་རྩོལ་བའོ། །
དེ་ལ་སེམས་ཀྱི་གནས་པ་གང་ཞེ་ན། གང་བྱང་ཆུབ་ཀྱི་སེམས་ཉེ་བར་མ་ཞི་བའོ། །དེ་ལ་འཇུག་བ་གང་ཞེ་ན། གང་སེམས་ཅན་ཐམས་ཅད་སྙིང་རྗེ་ཆེ་བ་འོ། །དེ་ལ་
གནས་པ་གང་ཞེས་ན། གང་བདག་པ་ལ་བཟོད་པའོ། །དེ་ལ་འཇུག་བ་གང་ཞེ་ན། གང་སེམས་ཅན་ཐམས་ཅད་སྡུད་པའོ། །དེ་ལ་གནས་པ་གང་ཞེ་ན། གང་
སེམས་ཅན་ཐམས་ཅད་ལ་ཕན་འདོགས་པའོ། །འཇིག་པའི་འཁོར་བས་ཡོངས་སུ་མི་སྐྱོ་བའོ། །གནས་པ་ནི་ཁམས་གསུམ་མི་དམིགས་པའོ། །འཇུག་པ་ནི་ནོར་
ཐམས་ཅད་ཡོངས་སུ་གཏོང་བའོ། །གནས་པ་ནི་སྦྱིན་པ་མི་སྣམས་པའོ། །འཇུག་བ་ནི་ཚུལ་ཁྲིམས་ཡང་དག་པར་འཛིན་པའོ། གནས་པ་ནི་ཚུལ་ཁྲིམས་མི་སྙེམས་

༄༅། །པའོ། །འཇུག་པ་ནི་ནོར་ཐམས་ཅད་ཡོངས་སུ་གཏོང་བའོ། །གནས་པ་ནི་སྦྱིན་པ། འཇུག་པ་ནི་
བཟོད་པས་སྡུག་བསྔལ་བཟོད་པའོ། །གནས་པ་ནི་སེམས་མི་འཁྲུལ་བའོ། འཇུག་པ་ནི་དགེ་བའི་ཆོས་ས་ཐམས་ཅད་རྩོམ་པའོ། །གནས་པ་ནི་སེམས་རབ་ཏུ་དབེན་
པའོ། །འཇུག་པ་ནི་བསམ་གཏན་སྒྲུབ་པའོ། །གནས་པ་ནི་སེམས་ངེས་པར་རྟོག་པའོ། །འཇུག་པ་ནི་ཐོས་པས་མི་ངོམས་པའོ། །གནས་པ་ནི་ཚུལ་བཞིན་དུ་
རབ་ཏུ་སྦྱོར་བའོ། །འཇུག་པ་ནི་ཐོས་པ་སྟོན་པའོ། །གནས་པ་ནི་བརྗོད་དུ་མེད་པའི་ཆོས་ཉིད་དོ། །འཇུག་པ་ནི་ཡེ་ཤེས་ཀྱི་ཚོགས་ཡོངས་སུ་ཚོལ་བ་འོ། །
གནས་པ་ནི་སྤྱོས་པ་ཐམས་ཅད་ཡང་དག་པར་བཅོད་པའོ། །འདཇུག་པ་ནི་ཚངས་བའི་གནས་སོགས་པའོ། །གནས་པ་ནི་ཡང་དག་པའི་ཡེ་ཤེས་བཏང་སྙོམས་སོ། །འཇུག་པའི་མངོན་
པར་ཤེས་པ་ལྔ་ཡོངས་སུ་རྫོགས་པའོ། །གནས་པ་ནི་ཐག་པ་ཟད་པ་ཡོངས་སུ་འདྲིས་པར་བྱེད་པའོ། །འཇུག་པ་ནི་དྲན་པ་ཉེ་བར་བཞག་པ་སྒོམ་པའོ། །གནས་པ་ནི་དྲན་པ་
མེད་པ་དང་། ཡིད་ལ་བྱེད་པ་མེད་པའོ། །འཇུག་པ་ནི་ཡང་དག་པར་སྤོང་བ་ལ་རབ་ཏུ་སྦྱོར་བའོ། །གནས་པ་ནི་དགེ་བ་མི་དགེ་བ་དང་བྲལ་བའོ། །འཇུག་པ་ནི་རྫུ་འཕྲུལ་གྱི་རྐང་
པ་མངོན་པར་གྲུབ་པའོ། །གནས་པ་ནི་ལྷུན་གྱི་གྲུབ་པས་བྱ་བ་འཇུག་པའོ། །འཇུག་པ་ནི་དབང་པོ་ལ་མཁས་པའོ། །གནས་པ་ནི་དབང་པོའི་ཆོས་ལ་སོ་སོར་རྟོག་པའོ། །

འཇུག་པ་ནི་སྟོབས་སྒྲུབ་པའོ། །གནས་པ་ནི་མི་རྫི་བའི་གནས་སོ། །འཇུག་པ་ནི་ཞི་ནས་ཡོངས་སུ་ཆོལ་བའོ། །གནས་པ་ནི་ཆོས་ལ་རབ་ཏུ་ཤེས་པའི་ཡེ་ཤེས་སོ། །
འཇུགས་པ་ནི་ལམ་གྱི་ཚོག་ས་ཡོངས་སུ་ཚོལ་བའོ། །གནས་པ་ནི་གང་དུ་ཡང་མི་འགྲོ་བའོ། །འཇུག་པ་ནི་ཞི་གནས་ཡོངས་སུ་ཚོལ་བའོ། །གནས་པ་ནི་ཞི་གནས་ཀྱི་སེམས་སོ། །
འཇིག་པ་ནི་ལྷག་མཐོང་གི་ཚོགས་སོ། །གནས་པ་ནི་ཆོས་ཉིད་རིག་པའོ། །འཇུག་པ་ནི་རྒྱུད་ཁོད་དུ་ཆུད་པའོ། །གནས་པ་ནི་རྒྱུ་ཡོངས་སུ་ཤེས་པའོ། །འཇུག་པ་ནི་གཞན་
གྱི་སྒྲ་ཐོས་པའོ། གནས་པ་ནི་ཆོས་ལ་ནན་ཏན་བྱེད་པའོ། །འཇུག་པ་ནི་ཆོས་ཀྱི་སྐྱའི་རྒྱན་ཏོ། །གནས་པ་ནི་ཆོས་ཀྱི་སྐུ་ཉིད་དོ། །འཇུག་པའི་ནི་གནས་ངག་གི་རྒྱན་ཏོ། །
གནས་པ་ནི་འཕགས་པའི་མི་སྨྲ་བའོ། །འཇུག་པ་ནི་རྣམ་པར་ཐར་པའི་སྒོ་གསུམ་ལ་མོས་པའོ། །གནས་པ་ནི་མི་བྱེད་པའོ། །འཇུག་པ་ནི་བདུད་པ་ཞི་རྣམ་པར་སྤོང་
པའོ། །གནས་མ་ནི་བག་ཆགས་གི་ཉོན་མོངས་པ་འདོར་བའོ། །འདུག་པ་ནི་ཐབས་ལ་མཁས་པའོ། །གནས་པ་ནི་ཤེས་རབ་ཀྱི་ལྟ་བའོ། །འཇུག་པ་ནི་མི་དམིགས་
པར་ལྟའོ། །འཇུག་པ་ནི་བརྡུར་བལྟའོ། །གནས་པ་ནི་དོན་དུ་བལྟའོ། །འདི་ནི་སེམས་ཀྱི་བརྩོན་འགྲུས་ཤེས་བྱ་སྟེ། གང་བརྩོན་འགྲུས་ལ་རྩོམ་པ་དང་། འབད་པ་དང་།
རྟུལ་བ་དེ་ནི་བྱང་ཆུབ་སེམས་དཔའི་བརྩོན་འགྲུས་རྟུལ་བ་མ་ཉམས་པ་ཞེ་བྱའོ། །དེ་ལྟར་ཤ་རིའི་བུ་བརྩོན་འགྲུས་རྟུལ་བ་མ་ཉམས་པའི་བྱང་ཆུབ་སེམས་དཔའ་ནི་ཆོས་ལྔས་

༄༅། །མངོན་པར་འཕགས་པ་ཡིན་ཏེ། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཀྱང་མངོན་
རྫོགས་པར་འཚང་རྒྱ་བར་འགྱུར་རོ། །ཆོས་ལྔ་པོ་གང་དག་གིས་མངོན་པར་འཕགས་པ་ཡིན་ཞེན། སངས་རྒྱས་བྱུང་བ་མ་ཉེས་པར་བྱེད་མངོན་པར་འཕགས་པ་ཡིན། དགེ་
བའི་བཤེས་གཉེན་ལ་སྔེན་པས་མངོན་པར་འཕགས་པ་ཡིན། དལ་བ་ཕུན་སུམ་ཚོགས་པ་ཐོབ་པས་མངོན་པར་འཕགས་པ་ཡིན་ཇི་ལྟར་དགེ་བའི་ཆོས་བསྒྲུབས་པ་ཆུད་མི་ཟ་བས་
མངོན་པར་འཕགས་པ་ཡིན། སྔོ་མང་པ་ལ་གནས་པའི་བྱང་ཆུབ་སེམས་དཔའ་སེམས་དཔའ་ཆེན་པོའི་རྗེས་སུ་སླབས་པས་མངོན་པར་འཕགས་པ་ཡིན་ཏེ། བླ་ན་མེད་པ་ཡང་
དག་པར་རྫོགས་པའི་བྱང་ཆུབ་ཀྱང་མྱུར་དུ་མངོན་པར་རྫོགས་པར་འཚང་རྒྱའོ། །དེ་ནས་བཅོམ་ལྡན་འདས་ལ་ཚེ་དང་ལྡན་པ་ཤ་རིའི་བུས་འདི་སྐད་ཅེས་གསོལ་ཏོ། །བཅོམ་ལྡན་
འདས་{འ}བྱང་ཆུབ་སེམས་དཔའ་གང་ཆོས་ལྔས་མངོན་པར་འཕགས་པར་མ་འགྱུར་བ་དེ་ལྟ་བུ་མ་མཆིས་སམ། བཅོམ་ལྡན་འདས་ཀྱིས་བཀའ་སྩལ་པ། ཤ་རིའི་བུ་ཡོད་དོ།།
བཅོམ་ལྡན་འདས་ཇི་ལྟར་ཇི་ལྟ་བུ་ལགས། བདེ་བར་གཤེགས་པ་ཇི་ལྟར་ཇི་ལྟ་བུ་ལགས། བཀའ་སྩལ་པ། ཤ་རིའི་བུ་བྱང་ཆུབ་སེམས་དཔའ་ཆོས་ལྔ་དང་ལྡན་པ། སངས་
རྒྱས་བྱུང་བ་མཉེས་པར་བྱེད་པ་དང་། དགེ་བའི་བཤེས་གཉེན་ལམ་སྟེན་པ་དང་། དལ་བ་འབྱོར་བ་མ་རྙེད་པ་དང་། དགེ་བའི་ཆོས་ཇི་ལྟར་བསྒྲུབས་བ་ཆུང་སྩོལ་བ་དང་།

སྡོམ་པ་ལ་གནས་པའི་བྱང་ཆུབ་སེམས་དཔའ་སེམས་དཔའ་ཆེན་པོའི་རྗེས་སུ་མ་བསླབས་པ་ཡིན་ཏེ། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཀྱང་མྱུར་
དུ་མངོན་པར་རྫོགས་པར་འཚང་མི་རྒྱའོ། །ཆོས་ལྔ་གང་ཞེ་ན་འདི་ལ་ཤ་རིའི་བུ་བྱང་ཆུབ་སེམས་དཔའ་ཁྱིམ་པ་རྒྱལ་པོའི་བཀྲོད་པར་འགྱུར། སྐྱེ་བྱོ་མང་པོ་
སྐྲགས་པར་འགྱུར་ཞིང། སྐྱེ་བོ་མང་པོས་བདག་ཅག་གི་དོན་འདི་བགྱིར་གསོལ་ཞེས་དེ་ལ་གསོལ་བ་བཏབ་པ་དང་། དེ་དག་ལ་བྱའོ་ཞེས་སྨྲས་ནས་དེ་མི་བྱེད་ཅིང་།
ཚིག་གི་དངོས་པོ་ཙམ་གྱིས་བར་ལ་གནས་པ་ཡིན་ནོ། །དེ་ཅིའི་ཕྱིར་ཞེ་ན། ཤ་རིའི་བུ་འདི་ལྟ་བུའི་ཆོས་འདི་ནི་མཐོ་རིས་ལས་ཉམས་པར་འགྱུར་བའོ། །ཤ་
རིའི་བུ་འདི་ལྟ་བུའི་ཆོས་འདི་ནི་དལ་བ་ཕུན་སུམ་ཚོགས་པ་ཐོབ་པ་ཉམས་བར་འགྱུར་བའོ། ཤ་རིའི་བུ་ཆོས་དང་པོ་འདི་དང་ལྡན་པའི་བྱང་ཆུབ་སེམས་དཔའ་ཁྱིམ་པ་
ནི་ལུས་གསོ་བའི་ཕྱིར། སངས་རྒྱས་བྱུང་བ་ཉེས་པར་བྱེད་པ་ནས། བླ་ན་མེད་པ་ཡང་དག་པར་རྫོགས་པར་བྱང་ཆུབ་ཀྱི་བར་དུ་འང་མྱུར་དུ་མངོན་པར་རྫོགས་པར་འཚང་
རྒྱ་བར་མི་འགྱུར་རོ། །ཤ་རིའི་བུ་གཞན་ཡང་བྱང་ཆུབ་སེམས་དཔའི་ཁྱིམ་པ་གྲོང་ཁྱེར་དུ་འཚོ་བ་ལ་ཆགས་ཏེ། གྲོང་ཁྱེར་དུ་འཚོ་བ་གང་ཞེ་ན། ཤ་རིའི་བུ་འདི་ལ་དེ་
བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་འཇིག་རྟེན་དུ་བྱུང་ཏེ། ལྷ་དང་མི་དང་ལྷ་མ་ཡིན་དུ་བཅས་པའི་འཇིག་རྟེན་གྱི་མདུན་དུ་ཆོས་སྟོན་ཅིང་།

༄༅། །ཚངས་{ས}་པར་སྤྱོད་པར་ཐོག་མར་དགེ་བ་བར་དུ་དགེ་བ་ཐ་མར་དགེ་བ་དོན་བཟང་པོའི་ཚིག་འབྲུ་བཟང་
པོ། །མ་འདྲེས་པ་ཡོངས་སུ་རྫོགས་པ་ཡོངས་སུ་དག་པ། ཡོངས་སུ་བྱང་བ་ཡང་དག་པར་རབ་ཏུ་སྟོན་ཏོ། །དེ་ལས་འཁོར་འབྱུང་ངོ་། འཁོར་བཞི་གང་ཞེ་ན། འདི་ལྟ་སྟེ།
དགེ་སློ་དང་། དགེ་སློང་མ་དང་། དགེ་བསྙེན་དང་། །དགེ་བསྙེན་མའོ། །དེ་ལ་དགེ་སློང་དང་། དགེ་སློང་མ་དང་། དགེ་བསྙེན་དང་། དགེ་
སྙེན་མ་གྲོང་ངམ། གྲོང་ཁྱེར་རམ། གོང་བདལ་ལམ། ལྗོངས་སམ། ཡུལ་ལམ། ཕོ་བྲང་འཁོར་གྱི་ནང་དུ་གནས་པར་གྱུར་པ་ལས། དེ་དག་
གི་ཚུལ་ཁྲིམས་ཀྱི་ཕུང་པོ་ཉམས་བར་བྱེད་དེ དེ་ནི་གྲོང་ཁྲེར་ལ་འཚོ་བ་ཞེ་བྱའོ། དེ་ལ་ཆགས་ནས་བྱང་ཆུབ་སེམས་དཔའི་ཁྱིམ་པ་སངས་རྒྱས་བྱུང་བ་མཉེས་
པར་མི་བྱེད་པ་ནས། མྱུར་དུ་མངོན་པར་རྫོགས་པ་འཚང་མི་རྒྱ་བའ་བར་ཏུའོ། །ཤ་རིའི་བུ་གཞན་ཡང་བྱང་ཆུབ་སེམས་དཔའ་ཁྱིམ་པ་ལེགས་པར་བཤད་པའི་
ཆོས་འདུལ་བ་ལ་གནས་པ། ཕ་མ་ལ་ཆོས་ཀྱི་བར་ཆད་བྱེད་པ་དང་། བ་དང་བུ་མོ་དང་། ཆུང་མ་དང་སྲང་མོ་ལ་ཆོས་ཀྱི་བར་ཆད་བྱེད་པ་དང་།
མཛད་པོ་དང་། ཉེ་དུ་དང༌། སྣག་གི་གཉེན་མཚམས་རྣམས་ལ་ཆོས་ཀྱི་བར་ཆད་བྱེད་པ་དང་། དེ་བཞིན་དུ་སེམས་ཅན་གཞན་རྣམས་ལ་ཡང་ཆོས་ཀྱི་བར་

ཆད་པ་དེ་ནི་ཡུན་རིང་པོར་ཆོས་ཀྱི་བར་ཆད་དུ་གྱུར་བ་ཡིན་ཏེ། ཤ་རིའི་བུ་ཆོས་གསུམ་པོ་འདི་དང་ལྡན་པའི་བྱང་ཆུབ་སེམས་དཔའ་ནི་ཆོས་ཀྱི་བར་ཆད་ཀྱིས་ནས།
སངས་རྒྱས་བྱུང་བ་མཉེས་པར་མ་བྱེད་བ་ནས། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཀྱི་བར་དུ་ཡང་མྱུར་དུ་མངོན་པར་རྫོགས་པར་འཚང་རྒྱ་བར་མི་འགྱུར་རོ།།
གཞན་ཡང་བྱང་ཆུབ་སེམས་དཔའ་ཁྱིམ་པ་དེ་བཞིན་གཤེགས་པས་གསུངས་པའི་མདོ་སྡེ་འདི་དག་འདོད་པ་ཉུང་བ་དང་། འཐུན་པ་ཡོ་བྱད་བསྙུངས་པ་དང་
མཐུན་པ་ཐོས་ན་མི་དད་ཅིང་གཞན་ཡང་ལྟ་བ་དེ་ཉིད་ཡང་དག་པར་འཛིན་དུ་འཇུག་པ་དང་། དེ་དེ་བཞིན་གཤེགས་པའི་བསྟན་པ་ལ་སྨོད་ཅིང་མཉེས་བར་མི་བྱེད་དེ། །
སྨད་པའི་འགྲོ་བ་ཉིད་དུ་འགྲོ་བའོ། །སྨད་པའི་འགྲོ་བ་གང་ཞེ་ན། འདི་ལྟ་སྟེ་སེམས་ཅན་དམྱལ་བ་དང་། དུད་འགྲོའི་སྐྱེ་གནས་དང་། གཤིན་རྗེའི་འཇིག་རྟེན་
དང་། མཐའ་འཁོབ་ཀྱི་ཡུལ་མི་དང་། ཡན་ལག་ཉིམས་པ་དང་། ལོག་པར་ལྟ་བའི་སེམས་ཅན་གྱི་སེམས་ཅན་གྱི་ནང་དུ་སྐྱེ་བ་ཏེ། ཤ་རིའི་བུ་ཆོས་བཞི་པོ་འདི་
དང་ལྡན་པའི་བྱང་ཆུབ་སེམས་དཔའ་ཁྱིམ་མ་ན་སངས་རྒྱས་བྱུང་བ་མཉེས་པོར་མི་བྱེད་པ་ནས། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཀྱི་བར་དུ་ཡང་མྱུར་དུ་མངོན་
པར་རྫོགས་པར་འཚང་རྒྱ་བར་མི་འགྱུར་བའོ། །ཤ་རིའི་བུ་གཞན་ཡང་བྱང་ཆུབ་སེམས་དཔའ་འཁྱིམ་པ་འདི་ལྟ་སྟེ། བློན་པོ་དང་། དེ་མ་ཡིན་པ་འཁྱོར་གཞན་

༄༅། །སྟོབས་པོ་ཆེ་ལ་རྟེན་པར་གྱུར་ཏེ། དེ་དབང་ཕྱུག་གི་དབང་གི་སྐྱེ་བོ་མང་པོ་ལ་གཤེ་ཞིང་བརྒྱད་དེ།
ཚིག་རྩུབ་བོ་སྤྱོད་དོ། །ཕྱག་འདོགས་ཤིང་ཐིང་སླད་བྱེད་དེ། དག་གིས་ཉེས་པར་སྤྱོད་པ་དེ་དང་ལྡན་པས། ངན་སོང་དུ་འཇིགས་སུ་རུང་བའི་ལུས་ཐོབ་པར་འགྱུར་རོ། །
ཤ་རིའི་བུ་ཆོས་ལྔ་པོ་འདི་དང་ལྡན་པའི་བྱང་ཆུབ་སེམས་དཔའ་ཁྱིམ་པ་ནི་སངས་རྒྱས་བྱུང་བ་མ་ཉེས་པར་མི་བྱེད། དགེ་བའི་གཤེས་གཉེན་ལ་འང་མི་སྟེན། དལ་
བ་ཕུན་སུམ་ཚོགས་པ་ངའ་མི་ཐོབ། ཇི་ལྟར་བསྒྲུབས་བའི་དགེ་བའི་རྩ་བ་ཆུད་སྩལ། སྡོམ་པ་ལ་གནས་པའི་བྱང་ཆུབ་སེམས་དཔའ་སེམས་དཔའ་ཆེན་པོ་ཡང་རྗེས་
སློབ་པར་མ་འགྱུར་ཏེ། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཀྱང་མྱུར་དུ་མངོན་པར་རྫོགས་པར་འཚང་རྒྱ་བར་མི་འགྱུར་རོ། །དེ་ནས་བཅོམ་ལྡན་འདས་
ཀྱིས་དེའི་ཚེ་ཚིགས་སུ་བཅད་པ་འདི་དག་གསུངས་སོ། །ལས་ནི་རྣམ་པ་འདི་ལྔ་ཏེ། །དེས་ནི་ཤེས་རབ་མི་འཕེལ་འགྱུར། །བློ་ཡང་མྱུར་དུ་མ་རུངས་གྱུར། །མི་
མཆོག་རྣམས་ནི་མཉེས་མི་བྱེད། དེས་ནི་སེམས་ཅན་སླུ་བ་སྟེ། ཕོ་བྲང་འཁོར་གི་བཀྲམ་པ་ལྟར། །མི་དགེའི་བ་དེ་དག་གིས། འཇིག་རྟེན་མགོན་པོ་མི་མཐོང་
ངོ་། །བདག་གི་ཕྲོགས་ཤིང་ལོང་ཤིག་ཅེས། །སེམས་ཅན་རྣམས་ལ་འཇིགས་བསྐྱེད་དང་། །ཉེས་པའི་ལས་རྣམས་བྱང་གྱུར་ནས། །མི་མཆོག་རྣམས་ནི་མཉེས་

མི་བྱེད། །དགེ་སློང་དང་ནི་དགེ་སློང་མ། །ཚུལ་ཁྲིམས་ཉམས་པས་སྡུག་བསྔལ་གྱུར། །སངས་རྒྱས་མང་པོ་མཉེས་མི་བྱེད། དེ་ལ་དལ་བ་རྙེད་པར་བཀའ། །ཕ་
དང་མ་དང་ཆུང་པ་རྣམས། ཆོས་སྦྱོད་པའི་བགེགས་བྱེད་དེ། མྱུར་དུ་ཆོས་ཀྱང་མི་ཐོས་ཤིང་། །གཏི་མུག་གི་ནི་སྒྲིབས་པར་འགྱུར། །རབ་ཏུ་འབྱུང་བར་
འགྲོལ་ལས། །བར་དུ་གཅོད་པ་བྱས་པ་གྱུར་ནས། །སངས་རྒྱས་མང་པོ་མཉེས་མ་བྱེད། །དེ་ལ་དལ་བ་མི་འགྱུར་རོ། །གང་དུ་སྟོང་པ་ཉིད་སྔགས་པའི།
འདི་ལྟ་བུའི་ཆོས་ཐོས་ནས། །ཁྲོ་བ་དག་གི་ཉེ་ལེན་ཞིང་། །འདི་ནི་ཆོས་མིན་ཞེས་ཀྱང་སྨྲ། །བར་ཆད་འདི་དག་ཐམས་ཅད་ཀྱིས། བཅུ་དྲུག་ཆར་ཡང་ཉེ་བར་མི་
འགྲོའོ། །དམ་པའི་ཆོས་ལ་སྨད་བྱས་ནས། དམུས་ལོང་རབ་ཏུ་སྡུག་བསྔལ་འགྱུར། །རྫོགས་པའི་སངས་རྒྱས་དེས་མི་མཐོང་། །མཐོང་དུ་ཟིན་ཀྱང་དད་མི་
འགྱུར། །བུད་མེད་མ་ནིང་དམུས་ལོང་དང་། །ཁྱི་དང་བོང་བུ་རྣམས་སུ་འགྱུར། །གང་ཞིག་སངས་རྒྱས་བྱང་ཆུབ་དང་། །བྱང་ཆུབ་སེམས་དཔའི་ཆོས་ལྔ་དང་ལྡན་ན།
བར་དུ་གཅོད་པ་རྣམས་སྤངས་ནས། མྱུར་ད་བཟང་པོ་འགྲོ་བར་འགྲོ། །རབ་ཏུ་འབྱུང་བ་སྔགས་བས་ན། །མྱུར་ཏུ་བྱང་ཆུབ་རྣམ་འཚང་རྒྱ། ཤ་རིའི་བུ་རབ་ཏུ་བྱུང་
པའི་བྱང་ཆུབ་སེམས་དཔའ་ཆོས་ལྔ་དང་ལྡན་ན། དགེ་བའི་བཤེས་གཉེན་ལ་འང་མི་སྟེ། །དམ་འབྱོར་ཕུང་སུམ་ཚོགས་པ་འང་མི་ཐོབ། །ཇི་ལྟར་སྒྲུབས་པའི་དགེ་བའི་

༄༅། །རྩ་བ་རྣམས་ཀྱང་ཆུད་མི་ཟ་བར་བྱེད། སྡོམ་པ་ལ་གནས་པའི་བྱང་ཆུབ་སེམས་དཔའ་སེམས་དཔའི་ཆེན་པོའི་ཡང་
རྗེས་སུ་སློབ་པར་མི་འགྱུར་ཏེ། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཀྱང་མྱུར་དུ་མངོན་པར་རྫོགས་པར་འཚང་མི་རྒྱའོ། །ལྔ་གང་ཞེ་ན། འཆལ་བའི་ཚུལ་ཁྲིམས་
སྤྱོད་པ་དང་། དམ་པའི་ཆོས་སྨོད་པ་དང་། རྙེད་པ་དང་། བཀུར་སྙི་དང་ཚིགས་སུ་བཅད་པ་ལ་ཆགས་པ་དང་། བདག་ཏུ་ལྟ་བའི་ཐིམས་པོ་དང་། གཞན་གྱིས་ཁྱིམ་ལ་ཕྲག་
དོག་དང་སེར་སྣ་སྐྱེད་པ་ཏེ། ཤ་རིའི་བུ་རབ་ཏུ་བྱུང་བའི་བྱང་ཆུབ་སེམས་དཔའི་ཆོས་ལྔ་པོ་དེ་དག་དང་ལྡན་ན། །སངས་རྒྱས་བྱུང་བ་མ་ཉེས་པར་མི་བྱེད་པ་དང་། དགེ་བའི་བཤེས་
བཉེན་ལ་མི་སྟེན་པ་དང་། གོང་མ་བཞིན་དུ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཀྱི་བར་དུ་འང་མྱུར་དུ་མངོན་པར་འཚང་མི་རྒྱའོ། །ཤ་རིའི་བུ་འདི་ལྟ་སྟེ། ཁྱི་
ལྟོགས་བཀྲེང་རུས་ཤ་མེད་པ་ལ་ཁྲག་གིས་འབགས་པ་བླངས་ནས་དེ་རང་གི་སྒོ་ན་གནས་ཏེ། ཁ་ཆུས་གོས་པ་དེ་འཆལ་པ་ལས། དེ་ནས་རྒྱལ་རིགས་ཤིང་ས་ལ་ཆེན་པོ་
ལྟ་བུ་དང་། བྲམ་ཟེ་ཤིང་ས་ལ་ཆེན་པོ་ལྟ་བུ་དང་། ཁྱིམ་བདག་ཤིང་ས་ལ་ཆེན་པོ་ལྟ་བུ་ཁྱིམ་ལྟོགས་པ་དེ་ལོགས་འོང་བ། ཁྱི་དེས་རྒྱང་མ་ནས་འོང་བ་མཐོང་ནས།
དེ་འདི་སྙམས་དུ་སེམས་ཏེ། འདི་ནི་བདག་ཁ་ཟས་རེ་ཞིང་པོ་འདི་འཕྲོག་པ་ཞིག་གོ་སྙམ་ནས། དེ་ཤིན་དུ་གཟུགས་ཤིང་མིག་ཚུགས་སུ་ལྟོ་ལ་དང་སྙེད་ཏེ་སྐང་ཆེར་

ཟུགས་ན། ཤ་རིའི་བུ་དེ་ཇི་སྙམ་དུ་སེམས། སྐྱེས་བུ་དེ་ཀེང་རུས་ཤ་མེད་པ་ཁྲག་གི་འབགས་པ་དེ་འདོད་པ་ཡིན་ནམ། གསོལ་བ་བཅོམ་ལྡན་འདས་དེ་མ་ལགས་སོ། །བདེ་
བར་གཤེགས་པ་དེ་མ་ལགས་སོ། །བཅོམ་ལྡན་འདས་ཀྱི་བཀྱིའ་སྩལ་པ། ཁྱི་དེ་ཅིའི་ཕྱིར་ཤིན་དུ་ཟུགས་ཤིང་མིག་ཚུགས་སུ་ལྟ་ལ། དྲང་སྙེད་ཏེ་སྐད་ཆེར་ཟུགས། གསོལ་པ་དེ་
འདི་སྙམ་དུ་སེམས་ཏེ། བདག་གི་ཟས་རོ་ཞིམ་པོ་འདི་འཕྲོག་བ་ཞིག་གོ་སྙམ་ཏེ། ཤིན་དུ་ཟུགས་ཤིང་མིག་ཚུགས་ལྟ་ལ་དྲང་བསྙེར་དེ་སྐད་ཆེར་ཟུགས་སོ། །བཀའ་སྩལ་པ། ཤི་རིའ་
བུ་དེ་བཞིན་དུ་གང་ཁྱིམ་གྱིས་སེར་སྣ་ལ་རྩོན་པ། གཤང་བ་དང་གཅི་བས་ཀུན་དུ་བསྐོར་བ་ལ་ཆགས་པའི་དགེ་སློང་དག་འབྱུང་བར་འགྱུར་ཏེ། འདི་ལྟ་བུའི་དལ་བ་ཕུན་སུམ་
ཚོགས་པ་རྙེད་ནས་དེས་ཆུད་ཟོས་པར་བྱེད་པ་དེ་དག་ནི་ངས་ཁྱི་དང་འདྲའོ་ཞེས་བརྗོད་དེ། དེ་དག་འབའ་ཞིག་གི་ཕྱིར་དེ་བཞིན་གཤེགས་པ་འདི་ལྟ་བའི་བརྗོད་པའི་གནས་བྱེད་
པ་ཡིན་ཀྱིས། ཡང་ཤ་རིའི་བུ་བྱང་ཆུབ་སེམས་དཔའ་སེམས་དཔའ་ཆོས་པོ་གང་དག་སྐྱེ་བོ་མང་པོ་ལ་ཕན་པ་དང་། སྐྱེ་བོ་མང་པོ་ལ་བདེ་བའི་ཕྱིར། སངས་རྒྱས་ཀྱི་
ཡེ་ཤེས་ཚོལ་བ་དེ་དག་ནི། བདག་གི་ཤི་ཡང་ཡོངས་སུ་གཏོང་ན། གཞན་གྱི་ཁྱིམ་ལ་རྟོགས་ཅིང་བསྙེན་པའི་ཕྱིར་ཕྲ་དོག་དང་སེར་སྣ་བྱེད་པར་མི་འགྱུར་བ་ལྟ་ཅིང་སྨོས།
ཡང་ཤ་རིའི་བུ་སྐྱེས་བུ་གཏི་མུག་དེ་དགའ་འཚོ་བའི་ཕྱིར་ཟང་ཟིང་དང་། བྲན་དང་འཇིག་རྟེན་གྱི་ཟང་ཟིང་ལྷུར་བྱེད་ཅིང་། ཟས་དང་སྲོག་ལ་ལྷུར་བྱེད་པ་རྟོག་ཅིང་སྙེན་པའི་

༄༅། །ཕྱིར། གཞན་གྱི་ཁྱིམ་ལ་ཕྲ་དོག་དང་སེར་སྣ་སྐྱེད་པར་འགྱུར་ཏེ། ཤརིའི་བུ་དེ་ལྟར་
བརྩོན་པའི་དགེ་སློང་མཐོང་ན། ཕྲག་དོག་དང་། སེར་སྣ་སྐྱེད་དེ། བདག་ནི་སྔན་ཆད་འདིར་ཤེས་ན། ཕྱིན་མ་འདི་ག་ལས་འོངས་པ་ཞིག། ཕྱི་མ་འདི་ག་ལས་
འོངས་པ་ཞིག་ཅེས་ཟེར་ཞིང་། གལ་ཏེ་དེའི་ཁྱིམ་བདག་དེ་{བ}དག་གིས་ལྷུང་ཟེད་དང་། ཆོས་གོས་དང་། བསོད་སྙོམས་དམ་པར་གྱུར་པ་དང་། མལ་སྟན་དང་། རྣ་བའི་
བསོས་སྨན་དང་། ཡོ་བྱེད་ཁས་བླངས་པར་གྱུར་པའི་རྣམ་སྔོན་ནི་བདག་དང་དམ་བཅས་པར་གྱུར་མོས་ཀྱི། ཕྱིས་འོངས་ནས་སྦྱིན་པར་མི་འགྱུར་གྲང་སྙམ་ནས་དེ་དེ་ལ་
ཉེས་པ་གསུམ་སྐྱེད་དེ། གསུམ་གང་ཞེ་ན། གནས་ལ་ཉེས་པ་སྐྱེད་དེ། གནས་དེ་ནས་འགྲོ་སྙམ་སེམས་པ་དང་། ཤེས་བར་བྱ་བ་མ་ཡིན་པ་ཤེ་ཤིང་། ཤི་བར་བྱ་
བ་མི་ཤེས་ལ། གང་ཅུང་ཟད་སྟེན་པ་ཡང་མི་སྟན་པ་དང་། དེ་ཁྱིམ་པ་ལ་ཉེས་བ་སྐྱེད་པ་ཏེ། དགེ་སློང་དེ་གནས་གསུམ་བརྗོད་པར་བྱེད་དོ། །གསུམ་གང་ཞེ་ན།
གནས་ཀྱི་ཉེས་པར་བརྗོད་པ་དང་། ཉམས་མི་དགའ་བ་བརྗོད་ཅིང་། ཁྱིམ་གནོན་པར་བྱེད་པ་དང་། མི་བདེན་པའི་སྟམ་ཟེར་ཞིང་། སྐྱེ་བུ་དམ་པ་མ་ཡིན་པ་འདི་དག་
གཡོ་བྱེད་དོ་ཞེས་ཡིད་རྟོག་པའི་སྦྱོར་བས་དམ་བཅའ་བར་བྱ་བའི་ཆོས་ཡང་དག་པར་རབ་ཏུ་སྟོན་པ་སྟེ། ཤ་རིའི་བུ་དེ་ལྟར་ན་ཁྱིམ་ལ་སེར་སྣ་བྱེད། བ་ཆོས་དཀར་པོ་

ཡོངས་སུ་ཉམས་པར་འགྱུར་བའོ། །ཡང་ཤ་རིའི་བུ་ཁྱིམ་ལ་སེར་སྣ་བྱེད་པ་ལ་གནས་པ། སྐྱེས་བུ་དམ་པ་མ་ཡིན་པ་དེ་དག་གིས་སྡོམ་པ་དང་། སྡོམ་པ་ལ་གནས་
པའི་བྱང་ཆུབ་སེམས་དཔའ་ཡོངས་སུ་བཏང་བར་འགྱུར་ཏེ། སྡོམ་པ་ལ་གནས་པའི་བྱང་ཆུབ་སེམས་དཔའ་སེམས་དཔའ་ཆེན་པོའི་རྗེས་སུ་སློབ་བར་མི་འགྱུར་རོ། །
བམ་པོ་བཅུ་བཞི་པ།། །།
ཤ་རིའི་བུ་དེ་བས་ན་རྣམས་གྲངས་འདིས་ཀྱང་འདི་ལྟར་ཤེས་བར་བྱ་སྟེ། ཤ་རིའི་བུ་སྔོན་བྱུང་བ་འདས་པའི་དུས་བསྐལ་བ་གྲངས་མེ་བའི་ཡང་ཆེས་གྲངས་མེད་པ་
ཡངས་པ། ཚད་མེད་བ་བསམ་ཀྱི་མ་ཁྱབ་པར་གྱུར་པ་དེའི་ཚེ། དེའི་དུས་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་མངོན་པར་
འཕགས་པ་ཞེས་བྱ་བ་འཇིག་རྟེན་དུ་བྱུང་སྟེ། རིགས་པ་དང་ཞབས་སུ་ལྡན་པ། བདེ་བར་གཤེགས་པ། འཇིག་རྟེན་མཁྱེན་པ། སྐྱེས་བུ་འདུལ་བ་ཁ་ལོ་
སྒྱུར་བ། བླ་ན་མེད་པ་ལྷ་དང་མི་རྣམས་ཀྱི་སྟོན་པ། སངས་རྒྱས་བཅོམ་ལྡན་འདས་དེ་ལོ་བྱེ་བ་ཕྲག་དགུ་བཅུའི་བར་དུ་བཞུགས་སོ། །དེའི་ཉན་ཐོས་ཀྱང་
བྱེ་བ་ཁྲག་ཁྲིག་དགུ་བཅུའི་ཉན་ཐོས་རྣམས་ཀྱི་ཉན་ཐོས་འདུས་པ་ཆེན་པོ་བྱུང་སྟེ་ཐམས་ཅད་ཀྱང་དགྲ་བཅོམ་པ་ཟག་པ་ཟད་པ། ཉོན་མོངས་པ་མེད་པ།

༄༅། །དབང་དང་ལྡན་པར་གྱུར་པ་ནས། སེམས་ཀྱི་དབང་ཐམས་ཅད་ཀྱི་དམ་པའི་ཕ་རོལ་
ཏུ་སོན་པ་ཤ་སྟག་གི་བར་དུའོ། །དེའི་ཚེ་ཁྱིམ་བ་དག་རབ་ཏུ་རྣམ་པར་འབྱེད་པ་ཞེས་པ་ཕྱུག་ཅིང་ནོར་ཆེ་ལ་ལོངས་སྤྱོད་ཆེ་ཞིང༌། ལོངས་སྤྱོད་མང་བ། བདག་
དབང་བ་མང་བ། ནོར་དང་ཡོ་བྱེད་མང་པོ་དང་ལྡན་ཞིང་། འགྲོན་བུ་དང་། གསེར་དང་ནོར་བུ་དང་། མུ་ཏིག་དང་། བདེུ་རྱ་དང་། དུང་དང་ནམ་ཤེལ་དང་།
བྱུ་རུ་དང་། དངུལ་དང་། སེ་ལེ་སྦྲམ་མང་པོ་དང་ལྡན་པ། བྲན་ཕོ་དང་། བྲན་མོ་དང་། ལས་བྱེད་པ་དང་། ཞོ་ཤས་འཚོ་བ་མང་ཞིང་། གླང་པོ་ཆེ་དང་།
རྟ་དང་། ར་ལུག་མང་བ། ནོར་དང་། འབྲུ་དང་། མཛོད་དང་། བང་བ་མང་པོ་དང་ལྡན་པ་ཞིག་འབྱུང་སྟེ། དེའི་ཁྱེའུ་གཟུགས་གཟང་བ། མཛེས་པ་བལྟ་
ན་སྡུག་པ་ཁ་དོག་བཟང་པོ་རྒྱས་པའི་མཆོག་དང་ལྡན་པ་སྡོམ་པ་ཞེས་བྱ་བ་དང་། སྡོམ་པ་ལ་གནས་པ་ཞེས་བྱ་བ་གཉིས་བྱུང་སྟེ། དེ་གཉིས་དུས་གཞན་ཞིག་ན།
ཁང་ཏོང་དུ་དོར་བར་གྱུར་ཏོ། །ཤ་རིའི་བུ་དེ་ནས་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་མངོན་པར་འཕགས་
པའི་དེ་སྔ་དྲོའི་དུས་ཀྱི་ཚེ། ཆོས་གོས་དང་ཤམ་ཐབས་བརྣམ། ལྷུང་བཟེད་སྣམས་ཏེ། དགེ་སློང་གི་དགེ་འདུན་གྱི་སྐོར་ཅིང་། དགེ་སློང་གི་དགེ་འདུན་དུ་

བདར་ནས། །བསོད་སྙོམས་ཀྱི་ཕྱིར་གྲོང་ཁྱེར་དེར་གཤེགས་པ་དང་། མཛེས་པ་དགའ་བར་འགྱུར་བ། དབང་པོ་ཞི་བ། ཡིད་ཞི་བ། མཆོག་ཏུ་དལ་བ་ཞི་
གནས་ཀྱི་མཆོག་ཐོབ་བ་ཤིན་དུ་དུལ་ཞིང་། ཞི་གནས་ཐོབ་པ། དབང་པོ་དལ་ཅིང་སྨྲས་པ། གླང་པོ་ལྟར་རབ་ཏུ་དུལ་བ། མཚོ་ལྟར་དངས་ཞིང་རྙོག་པ་མེད་
ལ་གསལ་བ། གསེར་གྱི་མཆོད་སྡོང་ལྟ་བུ་ས་ལེ་སྦྲམ་གྱི་རི་ལྟ་བུ། རིན་པོ་ཆེས་ཡོངས་སུ་གང་བའི་མཚོ་ལྟ་བུ། ལྷས་ཀུན་ནས་བསྐོར་བའི་བརྒྱ་བྱིན་ལྟ་བུ།
ཡིད་རབ་ཏུ་ཞི་བའི་ཚངས་པ་ལྟ་བུའི། བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་མངོན་པར་འཕགས་
པ་མཛེས་ཤིང་། དགའ་བར་འགྱུར་བ་དེ་རྒྱང་མ་ནས་བྱིན་པ། ཁེུའུ་དེ་གཉིས་ཁྱིད་ཀྱིས་མཐོང་ངོ་། ཤ་རིའི་བུ་དེ་ན་གང་སྡོམ་པ་ལ་གནས་པ་ཞེས་བྱ་
བའི་གཞོན་ནུ་དེས། དང་པོ་ཉིད་དུ་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་མངོན་པར་འཕགས་པ་སྔར་མཐོང་
ནས། དེས་ནུ་བོ་དེ་ལ་སྨྲས་པ། སེམས་ཅན་གྱི་རྒྱལ་པོ་འདི་ལྟ་བུའི་མཛེས་པ། ནུ་བོ་ཁྱོད་ཀྱི་སྔོན་ནས་ཡང་རེས་འགའ་མཐོང་ངམ། དེམ་ཕུ་བོ་ལ། ཕུ་བོ་སེམས་
ཅན་གྱི་རྒྱལ་བོ་མཛེས་པ། འདི་ལྟ་བདག་གིས་སྔོན་ལན་འགའ་ཡང་མ་མཐོང་ངོ་ཞེས་དེ་སྐད་སྨྲས་པ་དང་། དེས་ནུ་བོ་ང་ནི་འདི་དང་འདྲ་བ་ཉིད་དུ་འགྱུར་བར་བའོ །

༄༅། །ཞེས་དེ་སྐད་སྨྲས་སོ། །ཤ་རིའི་བུ་དེ་ནས་ཁྱེའུ་སྡོམ་པ་ལ་གནས་པས། ཁྱེའུ་སྡོམ་
པ་ལ་ཚིགས་སུ་བཅད་པ་འདི་དག་སྨྲས་སོ། །སྡོམ་པ་ཇི་ལྟར་མཐོང་བ་བཞིན་དུ། །འདྲ་བར་ནི་བདག་སྒྱུར་ཏེ། །བདག་ནི་དེ་བས་མང་བ་ཡིན། །དགེ་
སློང་དགེ་འདུན་སྡུ་བར་བྱ། །བྱང་ཆུབ་ཀྱི་ནི་ལམ་གྱི་ཕྱིར། །ཟས་དང་སྐོམ་ནི་མི་ཟ་འོ། །སྡོམ་པ་འདི་ནི་རྒྱལ་བ་ཏེ། །བདག་ནི་ཁྱིམ་འདིར་དགའ་བ་མེད།
སེམས་ཅན་ཀུན་གྱི་མཆོག་འདི་ནི། །སྐར་མར་དབུས་ན་ཟླ་བ་བཞིན། །མཐོང་ནས་དད་པར་མི་འགྱུར་རོ། །ཁྱིམ་ནས་མི་འབྱུང་སུ་ཞིག་ཡོང། །ཤ་རིའི་
བུ་དེ་ནས་ཁྱེའུ་སྡོམ་པས། །ཁྱེའུ་སྡོམ་པ་ལ་གནས་པ་ལ་སླར་ཚིགས་སུ་བཅད་པ་འདི་སྨྲས་སོ། །ཚིགས་སུ་བྱས་པས་མི་འགྱུར་གྱི། །སྒྲ་ཆེན་པོ་ཡང་མ་
འབྱིན་ཅིག །ང་ནི་ཚིག་ཏུ་མི་སྨྲ་སྟེ། །འཚང་རྒྱ་གང་མྱུར་ཤེས་པར་བ། །ཤ་རིའི་བུ་དེ་ནས་ཁྱེའུ་སྡོམ་པ་ལ་གནས་པས། ཁྱེའུ་སྡོམ་པ་ལ་སླར་སླར་ཚིགས་སུ་
བཅད་པ་འདི་དག་སྨྲས་སོ། །བདག་ཉིད་སེར་སྣ་སེམས་པ་དང་། །ཞུམ་པ་དག་གིས་ལམ་མིན་ཏེ། །མི་མཆོག་སངས་རྒྱས་འགྱུར་རོ་ཞེས། བཟང་པོའི་སྒྲ་ནི་བདག་
གི་སྒྲགས། །བདག་ནོར་ཤེས་པར་མི་འགྱུར་བ། །སེར་སྣ་ཅན་གྱི་རྟགས་ཡིན་ནོ། །བདག་ནི་མི་སྨྲ་མི་བྱེད་དེ། །བདག་གཏོང་ནོར་ལྟག་ལ་ཞིག །ཁྱིམ་འདི་དག་

ནི་ཁྱོད་ཀྱིའོ། །ང་ནི་བྱང་ཆུབ་ལམ་ཕྱིར་འགྲོ། །ཁྱིམ་དང་ནོར་ན་ཁྱེད་ཀྱི་སྟེ། །བདག་ནི་སངས་རྒྱས་དགའ་བའོ། །སུམ་བཅུ་རྩ་གཉིས་མཆོག་གི་མཚན།
འདི་འདྲ་བ་དག་མཐོང་གྱུར་ན། །ལྟ་བ་ཉམས་པ་མ་རྟོགས་པར། །བྱང་ཆུབ་མཆོག་གི་སུ་མི་ཚོལ། །ཁྱིམ་དག་དང་ནི་ནོར་རྣམས་དང་། ཕ་དང་མ་དང་གཉེན་
པ་རྣམས། །བདག་གི་དེ་དག་ཀུན་སྤངས་ཏེ། །སངས་རྒྱས་དྲུང་དུ་འགྲོ་བར་བྱ། །འཇིག་རྟེན་མགོན་པོ་འདི་མཛད་པའི། །འཇིག་རྟེན་སྣང་མཛད་རབ་ཏུ་
དཀོན། །བསྐལ་པ་བྱེ་བ་སྟོང་དུ་ཡང་། །དེ་ནི་ཐོས་པ་ཤིན་དུ་དཀོན། །ནམ་མཁའ་དག་པའི་ཟླ་བ་ནི། །ས་ལ་ལམ་མེ་འདུག་པ་ལྟར། །རྒྱལ་པོའི་
ཕོ་བྲང་འཁོར་ཞུགས་ནས། །དགེ་སློང་དགེ་འདུན་འདུན་དུ་བྱས། །འོད་ཟེར་སྟོང་པའི་ཉི་མ་ནི། །བར་སྣང་གནས་ན་ལྷ་དེ་བོ། །དེ་བཞིན་སངས་རྒྱས་སྲས་
དབུས་ན། །ཀུན་ནས་རབ་ཏུ་མཛེས་པར་སྣང་། །རིའི་རྒྱལ་པོ་རི་རབ་ན། །རིན་ཆེན་བདག་ཉིད་མཛེས་པར་སྣང་། །དེ་བཞིན་སངས་རྒྱས་མཛེས་པ{ར}་ཡང་།
དགེ་སློང་དགེ་འདུན་མདུན་དུ་བྱས། །སྐྱེའི་གཟི་བརྗིད་འབར་བ་ནི། །འགྲོ་བ་འདི་དག་རྣམས་ལ་སྣང་། །གཟི་བ་རྗིད་ཕུང་པོའི་གཟུགས་ཅན་ཏེ།
རྐང་གཉིས་དམ་པ་དེ་མཛེས་སོ། །ལྷ་དང་ཀླུ་དང་མི་རྣམས་ནི། རྫུ་འཕྲུལ་དག་ནི་རབ་ལྡུད་ཅིང་། །རྒྱལ་པོའི་ཕོ་བྲང་འཁོར་ཞུགས་ནས། །ཆོ་འཕྲུལ་དག་

༄༅། །ནི་རྣམ་པར་སྟོ། །སུམ་བཅུ་རྩ་གཉིས་བསོད་ནམས་མཚན། །ཆོས་ཀྱི་བདག་པོ་འདི་འདྲ་མཐོང་ནས་ནི། །བྱིས་པ་མ་སླབས་པ་དགེ་
མ་རྟོགས་པར། །ཟློག་པ་དམན་ལ་སུ་ཞིག་འཇུག་པར་འགྱུར། །ཤིན་དུ་དཀོན་པ་རབ་ཏུ་མཛེས་བྱུང་བ། །མི་མཆོག་འདི་བདག་གི་མཐོང་བས་ན། །བྱང་ཆུབ་ཕྱིར་ནི་
མངོན་པར་ཞུགས་གྱུར་ནས། །བདེ་བར་གཤེགས་པའི་དྲུང་དུ་ཉེ་བར་འགྲོ། །ཤ་རིའི་བུ་དེ་ནས་ཁྱེའུ་དེ་ནས་སྡོམ་པས་ཁྱེའུ་སྡོམ་པ་ལ་གནས་པ་ལ་ཚིགས་སུ་བཅད་པ་འདི་དག་
སྨྲས་སོ། །བདག་ནི་ལེ་ལོའི་ལམ་དག་ནས། །སངས་རྒྱས་དྲུང་དུ་མི་འགྲོ་སྟེ། །ཁང་ཏོང་འདི་ནས་ཕྱི་རོལ་དུ། །བདག་གི་ལུས་ནི་མཆོང་པར་བྱ། །བདག་གི་ལུས་ནི་འདུ་ཤེས་
སྩལ་གྱུར་ནས། སྲོག་ལ་ལྟ་བར་མི་བྱ་སྟེ། །ཡེ་ཤེས་མཆོག་ནི་ཡོངས་བཙལ་ཞིང་། །སངས་རྒྱས་དྲུང་དུ་འགྲོ་བར་བྱ། །ཕ་ལ་ཆགས་དང་མ་ལ་ཆགས། །ཁྱིམ་ལ་ཆགས་
པ་མི་ཟད་པ། །དེ་དག་ཐམས་ཅད་རྣམ་སྤངས་ནས། །སངས་རྒྱས་དྲུང་དུ་འགྲོ་བར་བྱ། །འདི་འདྲར་འགྱུར་བར་འདོད་པ། །དེ་ནི་སངས་རྒྱས་དྲུང་དུ་འགྲོ་བར་བྱ། །འདི་འདྲར་འགྱུར་
པར་འདོད་པ། །དེ་ནི་སངས་རྒྱས་དགའ་བ་ཡིན། །རིན་པོ་ཆེ་ནི་ཀུན་སྤངས་ནས། ཁྱིམ་མེད་པར་ནི་རབ་ཏུ་བྱུང་དེ་ལྟར་ཤ་རིའི་བུ་ཁྱེའུ་སྡོམ་པ་ལ་གནས་པ་ནི། །ཁྱིམ་གྱི་སྐུས་ལས་བབས་ཏེ།
བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་རྫོགས་པའི་སངས་རྒྱས་མངོན་པར་འཕགས་པ་ག་ལ་བ་དེར་སོང་ངོ་། །ཡང་ཤ་རིའི་བུ་ཁྱེའུ་སྡོམ་པ་ནི། །ཁང་ཏོང་ནས་མཆོངས་ནས།

བཅོམ་ལྡན་འདས་དེ་བཞིན་གཤེགས་པ་མངོན་པར་འཕགས་པ་ག་ལ་བ་དེར་ཤིན་དུ་མྱུར་དུ་སོང་སོ། །ཁྱེའུ་སྡོམ་པ་ལས་གནས་པ་ནི་ཕྱི་གནས་སོང་ངོ༌། །ཡང་ཤ་རིའི་བུ་དེ་ནས་ཁྱེའུ་
སྡོམས་པས། །བཅོམ་ལྡན་འདས་དེ་བཞིན་གཤེགས་པ་མངོན་པར་འཕགས་པ་ག་ལ་བ་དེར་ཤིན་དུ་མྱུར་བ་ལན་ན་བཟའ་སྲང་བྱེ་བ་ཕུལ་ཏེ། དེའི་ཚེ་ཚིགས་སུ་བཅད་པ་འདི་
དག་གསོལ་ཏོ། །བདག་ནི་གཟུགས་རྣམས་ཚོལ་བའི་ཕྱིར། །སངས་རྒྱས་ན་བཟའ་འབུལ་མ་ལགས། །མི་མཆོག་དག་ནི་ཇི་འདྲ་བ། །དེ་འདྲ་བར་ནི་འགྱུར་བར་གྱིས། །ཡེ་
ཤེས་ཕུང་པོ་ལྡན་པ་དང་། །བརྩོན་འགྲུས་སྟོབས་ལ་རབ་གནས་ཤིང་། །སུམ་བཅུ་རྩ་གཉིས་མཚོན་འཆའ་བ། །རྐང་གཉིས་དམ་པར་གྱུར་བར་ཤོག །སྟོབས་བཅུ་
རྣམས་དང་ལྔན་གྱུར་ཅིང་། །མི་འཇིགས་པ་ལ་རབ་གནས་པ། །དེ་བཞིན་གཤེགས་པ་ཇི་འདྲ་བར། །དེ་འདྲ་བ་ནི་གྱུར་བར་ཤོག། །ཁྱིད་ཀྱི་ཆོག་གང་མཁྱེན་པ་དང་། །གང་
ལ་བཞུགས་པར་ལྷ་དེ་བ། །བྱང་ཆུབ་དམ་པ་སངས་རྒྱས་ནས། །བདག་ནི་ཆོས་དེ་སྟོན་པར་ཤོག །བདག་ནི་གཟུགས་རྣམས་མངོན་པར་ཚོལ་བའི་བྱིར། །སངས་རྒྱས་
ན་བཟའ་མཆོག་འབུལ་མ་ལགས་ཀྱི། །ལྷར་བཅས་འཇིག་རྟེན་རྣམ་ལ་ཕན་བྱའི་ཕྱིར། །བྱང་ཆུབ་མཆོག་གི་ཞི་བ་མངོན་པར་ཚོལ། །གཉིས་སུ་མེད་པའི་ཆོས་མཆོག་
དེར་གནས་ཤིང་། །ཕ་རོལ་རྒོལ་བ་ཀུན་གྱིས་མི་གཡོ་བ། །ཆོས་ཉིད་དེ་ནི་མངོན་པར་འཚང་རྒྱ་བའི་ཕྱིར། །སངས་རྒྱས་ལ་ནི་ན་བཟའ་མཆོག་འབུལ་ལོ། །ལྷར་

༄༅། །བཅས་འཇིག་རྟེན་མཆོག་གི་ཞི་བ་མངོན་པར་ཚོལ། །གང་ན་སྐྱེ་རྒ་ན་མཆི་མ་མཆིས་ཤིང་། །མྱ་ངན་དང་ནི་སྨྲེ་སྔགས་
མ་མཆིས་པ། །ཞི་བའི་ཆོས་དེ་དག་ནི་སྟོན་པར་ཤོག །གང་ན་འདོད་ཆགས་ཞེ་སྡང་མ་མཆིས་ཤིང་། །གཏི་མུག་མ་མཆིས་སྲེད་པ་མ་མཆིས་པ། །བསིལ་དངོས་བདུད་
རྩི་འདུས་མ་བགྱིས་པ་དེ། །བདག་ནི་བྱང་ཆུབ་སངས་རྒྱས་སྟོན་པར་ཤོག། གང་ན་འདོད་ཆགས་ཞེ་སྡང་མ་མཆིས་པ། གང་ལ་ཁྱོད་ཞུགས་སེམས་ཅན་ལྷ་ཀུ་དང་། །དེ་བཞིན་
མི་དང་སེམས་མེད་དངོས་པོ་དང་། །དེ་ལྟར་སེམས་དང་ལྡན་པ་རབ་ཏུ་འདུད་པ། །བདག་ནི་ཞི་བའི་ཆོས་དེ་སྟོན་པ་ཤོག །གར་གནས་སངས་རྒྱས་ཞིང་དུ་སྣང་བ་དང་།
ཕྱོགས་བཞི་དག་ན་ཀུན་དུ་སྣང་བ་དང་། །མུན་པ་ཆེན་པོར་འོད་ཟེར་ཕུང་པོ་ལྟ་བུའི། །བསིལ་དངོས་བདུང་རྩི་དེ་ལ་རེག་པར་ཤོ། དངོས་པོའི་ཁམས་དང་གཟུགས་ཀྱི་
ཁམས་དག་དང་། །དེ་བཞིན་གཟུགས་མེད་ཁམས་ལ་རྟག་མི་གནས། །དགའ་དང་མི་དགའ་ཐམས་ཅད་རབ་དབེན་བའི། །{ས}་ཆོས་ཀྱི་དམ་པ་དེ་ནི་བསྟོན་པར་ཤོག །
ཤ་རིའི་བུ་དེ་ནས་ཁྱེའུ་སྡོམ་པ་ལ་གནས་པས། །བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་མངོན་པར་འཕགས་པ་དེ་ལ་
སར་པ་ཟུང་ཅིག་ཕུལ་ལོ། །འཕུལ་ནས་ཀྱང་ཚིགས་སུ་བཅད་པ་འདོ་དག་གསོལ་ཏོ། །སེམས་ཅན་རྣམས་ཀྱི་གནས་རྟེན་དང་། །དཔུང་གཉེན་མགོན་དུ་གྱུར་པར་

ཤོག །ངན་པའི་ལམ་དུ་མི་མཆིས་ཞིང་། །རྟག་ཏུ་ལམ་རྣམས་སྟོན་པར་ཤོག །བྱིས་པ་རྣམས་ཀྱི་སྤྱོད་ཡུལ་འདི། །འདོད་པ་རྣམས་ཡང་སྟེན་མ་འགྱུར། །
འདུས་བྱས་དག་ཀྱང་རྣམ་སྤངས་ནས། །རྟག་ཏུ་སངས་རྒྱས་འབྱུང་རྙེད་འགྱུར་། །འཇིག་རྟེན་སྣང་མཛད་མཐོང་ནས་ཀྱང་། །རྐང་གཉིས་དམ་པ་མཆོད་པར་འགྱུར།
སྲོག་ཆགས་ཀུན་ལ་ཕན་པའི་ཕྱིར། །བྱང་ཆུབ་དམ་པ་ཡོངས་སུ་བཙལ། །སྲོག་ཆགས་ཀུན་ལ་ཕན་པའི་ཕྱིར། །མེ་ཏོག་བ་སྤོས་རྣམས་དང་། །རྒྱལ་མཚན་དག་
དང་གདུགས་རྣམས་ཀྱིས། །གླང་པོ་ཆེན་པོ་བཀུར་སྟི་བགྱི། །སྲོག་ཆགས་ཀུན་ལ་ཕན་པའི་ཕྱིར། །མཆོད་པ་རྒྱ་ཆེན་པ་གྱིས་གྱུར་ནས། མལ་སྟེན་རྣམས་
དང་གདིང་བ་ཡིས། །སངས་རྒྱས་རྣམས་ལ་མཆོད་པར་བགྱི། །སྲོག་ཆགས་ཀུན་ལ་ཕན་པའི་ཕྱིར། །རྔ་དང་རྡུང་དང་རྔ་ཆེན་དང་། །སིལ་སྙན་དག་དང་པི་
ཝང་གིས། །འཇིག་རྟེན་སྣང་མཛད་མཆོད་པར་ཤོག །བཟའ་དང་ནི་བཅའ་བ་དང་། དུས་ཀྱི་མ་ཕྲེ་བཟའ་རྣམ་དང་། །དེ་དག་གི་ནི་འཇིག་རྟེན་མགོན།
སྐྱོབ་པ་དག་གི་མཆོད་པར་བགྱི། །སྲོག་ཆགས་ཀུན་ལ་ཕན་པའི་ཕྱིར། །མཆོད་པ་རྒྱ་ཆེན་བགྱི་གྱུར་ནས། །དེ་ཉིད་དུ་ནི་རབ་བྱུང་སྟེ། །ཚངས་པར་སྤྱོད་པ་དག་གིས་
སྤྱད། །སྲོག་ཆགས་ཀུན་གྱི་མགོན་དུ་བདག་གྱུར་ཅིག །བདག་ནི་ལམ་འགོལ་ནམ་ཡང་འགྲོ་མ་འགྱུར། །ཡན་ལག་བརྒྱད་ལྡན་ལམ་མཆོག་རབ་གནས་ནས། 

༄༅། །བདག་གིས་སྲོག་ཆགས་བྱེ་བ་དེ་ཉིད་དགྲོལ། །དམན་ལ་འཕགས་མ་ནི་མཆོག་ཏུ་སྨན་པ་ཡིད།
འདོད་ལ་བདག་ནི་ནམ་ཡང་རྟན་མ་འགྱུར། །བག་མེད་ཐམས་ཅད་ཡོངས་སུ་སྦངས་གྱུར་ནས། །བདག་ནི་རྟག་ཏུ་བག་ཡོང་གྱུར་པར་ཤོག །མི་ཁོམ་བརྒྱད་ལམ་{ན}་
ནམ་ཡང་སྐྱེ་མ་གྱུར། །རྟག་ཏུ་དད་པའི་རིགས་སུ་སྐྱེས་གྱུར་ཅིག །སྐྱེས་པར་གྱུར་ནས་མ་མཆོག་རྣམས་མཐོང་ལ། །མཐོང་ནས་དེ་དག་དད་པར་ཤོག །འདི་
འདྲ་བའི་ཡོ་ཤེས་དེ་ནི་བཙལ་བའི་ཕྱིར། །ངང་བའི་སེམས་ཀྱིས་མེ་ཏོག་ཕྲེང་བ་དང་། །བྱུག་པ་དག་དང་རྫ་རྔ་རྔ་ཆེན། །རྔ་དང་གླིང་བུ་དག་གི་རི་མོར་བགྱིས། །བསྐལ་
པ་རྣམ་པ་སྣ་ཚོགས་ཀྱི། །མཆོད་པ་ཆེན་པོ་དག་བྱིན་འགྱུར། །མྱུར་དུ་འདོད་པ་སྦངས་ཏེ་རབ་བྱུང་ལ། །ཚངས་པར་སྤྱད་པ་དག་ནི་སྤྱོད་པར་ཤོག །དེ་དག་ས་
ཕྱོགས་གང་དུ་འདུག་སྟེ། །བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་མངོན་པར་འཕགས་པའི་རྒྱལ་པོ་དེ་ལ་ཚིགས་སུ་
བཅད་པའི་ཀླུའི་དབྱངས་ཀྱི་ས་སྟོད་པའི་ཕྱོགས་དེར། །ཙན་དན་དམར་པོ་ལས་བྱས་པའི། །དེ་བཞིན་གཤེགས་པའི་གཙུག་ལག་ཁང་རྒྱར་དཔག་ཚད་བཞི། ཕང་དུ་དཔག་
ཚད་ཕྱེད་པ་བྱས་ཏེ། དེ་དག་གི་གཙུག་ལག་ཁང་དེ་བྱས་ནས། དེ་བཞིགས་པ་ལ་ཕུལ་ལོ། །ཕུལ་ནས་བཅོམ་ལྡན་འདས་དེ་བཞིན་གཤེགས་པ་མངོན་པར་འཕགས་

པའི་རྒྱལ་པོ་ལ་ཚིགས་སུ་བཅད་པ་འདི་དག་གསོལ་ཏོ། །གནས་པ་གང་ལ་ཁྱོད་ནི་བཞུགས་གྱུར་བས། །སྔོན་གྱི་རྒྱལ་བས་བཞི་པོ་གང་སྔགས་པ། གནས་པ་དེའི་བཙོལ་ཀྱི་
པའི་སྤྱོད་པ་དེ་ནི་བདག་གིས་བཙལ་བར་བགྱིས། སྤྱོད་པ་གང་དག་ཕ་རོལ་སོན་པ་ནི། ཡང་དག་སྤོང་དང་དེ་བཞིན་རྫུ་འཕྲུལ་རྐང་། མཆོག་བཞི་རྣམས་ཀྱི་སོ་སོ་ཡང་དག་
རིག། སྤྱོད་པ་དེ་དག་བདག་གིས་བཙལ་བར་བགྱིས། དེ་དག་གིས་གཙུག་ལག་ཁང་དེ་ཉིད་དུ། བཅོམ་ལྡན་འདས་དེ་བཞིན་གཤེགས་པ་མངོན་པར་འཕགས་པའི་རྒྱལ་པོ་དེ་
དང་། དགེ་སློང་གི་དགེ་འདུན་དུ་བཙལ་བ་ལ། ཟླ་བ་ཕྱེད་ཀྱི་བར་དུ་སྟི་སྟང་དུ་བྱེད་། བླ་མར་བྱེད། རི་མོར་བྱེད། མཆོད་པར་བྱེད་དེ། དེ་དག་གིས་བཙུག་ལག་ཁང་་
དེར་དེ་བཞིན་གཤེགས་པ་དགེ་སློང་གི་དགེ་འདུན་དུ་བཅས་བ་ལ་སྟི་སྟང་དུ་བྱས། བླ་མར་བྱས་རི་མོར་བྱས། མཆོག་པར་བྱས་ནས་དེ་བཞིན་གཤེགས་པ་དེ་ཉིད་ཀྱི་
དྲུང་དུ། སྐྲ་དང་ཁ་སྤུ་དྲེགས་ནས། གོས་ངུར་སྨིག་བགོས་ཏེ། དད་པས་ཁྱིམ་ནས་ཁྱིམ་མེད་པར་རབ་ཏུ་བྱུང་ནས། དགེ་བའི་ཆོས་ཚོལ་བ་ལ་བརྩོན་པར་གྱུར་ཏེ། དགེ་
པའི་ཆོས་ཚོལ་བ་ལ་ཡིད་བརྩོན་པར་གྱུར་ཏེ། །དེ་ནི་ཅིག་གི་སྨྲས་པ། འཇིག་རྟེན་མགོན་པོ་འོད་བྱེད་བ། བདག་ནི་དང་པོ་ལྔར་གྱུར་ཅིག། །ཅིག་ཤོས་ཀྱི་སྨྲས་
པ། དེད་དཔོན་མིའི་གཙོ་བོར་ཡང་། བདག་ནི་དང་པོ་ལྔར་གྱུར་ཅིག །དེ་ནས་ཤ་རིའི་བུ་གང་སྡོམ་པ་ཞེས་བྱ་བའི་བྱང་ཆུབ་སེམས་དཔའ་སེམས་དཔའ་ཆེན་པོ། 

༄༅། །དེ་བཅོམ་ལྡན་འདས་དེ་བཞིན་གཤེགས་པ་མངོན་པར་འཕགས་པའི་རྒྱལ་པོ་དེའི་སྤྱན་སྔར་འདུག་ནས།
ཡི་དམ་བཅས་པ། སྟན་དག་ལ་ཡང་མི་འདུག་ཅིང་། བདག་ནི་མལ་དུ་མི་ཉལ་ལོ། །སྲོག་ཆགས་རྣམས་ཀྱི་དོན་བཙལ་ཕྱིར། བདག་གིས་བྱང་
ཆུབ་མལ་བཙལ་ལོ། །བདག་ཉིད་ཀྱི་ཡང་ལུས་དང་ཡིད། སྲོག་ཀྱང་ཡོངས་སུ་སྤངས་བགྱིས་ཏེ། ལེ་ལོ་དག་ནི་ཀུན་སྤངས་ནས། བྱང་ཆུབ་དམ་པ་
བཙལ་གཙལ་བར་བགྱི། ཤ་རྣམས་དང་ནི་དེ་བཞིན་ཁྲག་རྣམས་དང་། ལྤགས་པ་དང་ནི་རྒྱས་སྐམས་སྲོག་བོར་ཏོ། །ལེ་ལོ་ཐམས་ཅད་ཡོངས་སུ་སྤངས་བགྱིས་
ནས་བྱང་ཆུབ་མཆོག་ཕྱིར་བརྩོན་འགྲུས་རྩམ་པར་བགྱི། ཤ་རིའི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་སྡོམ་པ་ལ་གནས་པས་བྱང་ཆུབ་སེམས་
དཔའ་སེམས་དཔའ་ཆེན་པོ་སྡོམ་པ་ཚིགས་སུ་བཅུད་པ་འདི་དག་སྨྲས་སོ། །བདག་ཅག་ཉིས་ནི་འདུས་གྱུར་ནས། སྲོག་ཆགས་ཀུན་ལ་ཕན་པའི་ཕྱིར། །བྱང་ཆུབ་
སྤྱོད་ཅིང་། བརྩོན་འགྲས་དམ་པ་བརྩམ་པར་བྱ{ས}། ལུས་རྣམ་དང་ནི་དེ་བཞིན་སྲོག་བོར། ཤ་དང་ཁྲག་ནི་རྟག་ཏུ་སྐམས་གྱུར་གྱང་། སྲོད་པ་སྟང་དུ་ཁྱེད་ཀྱི་རྗེས་
སློབ་ཅིང་། བྱང་ཆུབ་མཆོག་ཕྱིར་བརྩོན་འགྲུས་རྩམ་པར་བྱ། གང་དུ་ཆོས་ཀྱི་བདག་པོ་བཞུགས་མཛེས་པ། ཡེ་ཤེས་དམ་པ་ཡོངས་སུ་བཙལ་བྱ་ཞིང་། མགོན་པོའི་གནས་

ཀྱི་རི་དང་ཆུ་དྲུ་དུ་། ཐེ་ཙོམ་མེད་པར་བརྩོན་འགྲུས་རྩམ་པར་བྱ། ཤ་རིའི་བུ་དེ་ནས་བྱང་ཆུབ་སེམས་དཔའི་སྡོམ་པ་དང་། སྡོམ་པ་ལ་གནས་པ་ལོ་སྟོང་དུ་ལན་འགའ་ཡང་།
ཐ་མ་སེ་གོལ་གཏོགས་པ་སྲིད་དུ་ཡང་། མུགས་པ་དང་གཉིད་ཀྱི་ནོན་པར་མ་གྱུར་ཏོ། །ལོ་སྟོང་དུ་ལན་འགའ་ཡང་ཉལ་ལོ་སྣམ་དུ་ཉལ་བའི་སེམས་
མ་སྐྱེད་དོ། །ལོ་སྟོང་དུ་ལན་འགའ་ཡང་འདུག་གོ་སྙམ་དུ་སྟན་འདོད་པར་མ་གྱུར་ཏོ། །དེ་བཉིས་བཤང་བ་དང་གཅི་བའི་ཚེ་མ་རྟོགས་པར། ལོ་སྟོང་དུ་ཐ་ན་དགའ་ཡང་
ཅོག་ཅོག་པོར་མི་འདུག་གོ། ནམ་མཁའ་ཟས་ཟ་བ་ན་ཡང་འགྲེང་བཞིན་དུ། ཁམ་གསུམ་ཙམ་ཟ་ཞིང་ཆུ་ཕོར་པ་གང་ཙམ་མཐུང་ངོ་། །དེ་གཉིས་ཀྱིས་ལོ་སྟོང་དུ་ལན་འགའ་
ཡང་ཁ་ཟས་འདོད་པ་འམ། བཀྲེས་ན་མྱུར་དུ་ཁ་ཟས་རྙེད་པར་དགའ་བ་མ་སྐྱེད་དོ། །དེ་གཉིས་ཀྱིས་ལོ་སྟོང་དུ་ལན་འགའ་ཡང་ཁ{ས}་བས་དེ་ལས་ལྷག་པ་ཟོས་སོ་དེ་གཉིས་
ཀྱིས་ལོ་སྟོང་དུ་ཁ་ཟས་ཟ་བ་ན། ལན་འགའ་ཡང་ཁ་ཟས་ལ་དངར་བ་དང་། སྐྱུར་བ་དང་བྲོ་བ་དང་། ཚ་བ་དང་། ཁབ་དང་། བཀའ་བར་ཐ་ན། སེམས་སྐྱེད་པ་ཅིག་ཙམ་ཡང་འདུ་ཤེས་
མ་སྐྱེད་དོ། །དེ་གཉིས་ཀྱིས་ལོ་སྟོང་བསོད་སྙོམས་སྒྲུབ་པ་ལ། དེད་ལ་བསོད་སྙོམས་སྦྱིན་པ་འདི། བུད་མེད་དམ་སྐྱེས་པ་འམ། ཁྱེའུ་འམ། བུ་མོ་{ལ}འམ། སུ་ཞིག་ཅེས་ལན་
འགའ་ཡང་གདོང་དུ་མ་བསྟས་སོ། །དེ་གཉིས་ལོ་སྟོང་དུ་ཤིང་གང་གི་དྲུང་དུ་གནས་པ་ཤིང་དེ་ལ་གྱེན་དུ་ལན་འགའ་ཡང་གོས་གཉིས་སུ་མཛེས་སོ། །དེ་གཉིས་ཀྱིས་ལོ་སྟོང་དུ་ལན་འགའ་

༄༅། །ཡང་ཐ་ན། སེམས་སྐྱེད་པ་ཅིག་ཀྱང་འདོད་པའི་རྣམ་པ་རྟོགས་པ་པ་མ་རྟགས། གནོད་སེམས་ཀྱི་རྣམ་པར་རྟོག་པ་མ་
རྟགས། འཚོ་བའི་རྣམས་པར་རྟོག་པ་མ་རྟགས་སོ། །དེ་གཉིས་ཀྱིས་ལོ་སྟོང་དུ་ལན་དགའ་ཡང་ཐ་ན་སེམས་སྐྱེད་པ་ཅིག་ཟླ་བ་ལ་སོང་བ་འམ་ཉི་མ་ལ་སོང་བ་ལ།
ཕ་ལ་སོང་པ་འམ་མ་ལ་སོང་བ་འམ། སྤུན་ལ་སོང་བ་འམ། སྲིང་མོ་ལ་སོང་བ་འམ། ཉེ་དུ་ལ་སོང་པའི་རྣམ་པར་མ་སྐྱེད་དོ། དེ་གཉིས་ལོ་སྟོང་འདས་ཀྱི་བར་
ཏུ་ལན་འགའ་ཡང་ཐ་ན་སེམས་བསྐྱེད་པའི་ཅིག་ཀྱང་ཁྱིམ་ལ་གནས་རྣམས་པར་རྟོག་པ་མ་རྟགས་སོ། །དེ་གཉིས་ཀྱིས་ལོ་སྟོང་དུ་ལན་འགའ་ཡང་ཟླ་བ་འམ་ཉི་མའམ།
སྐར་མའི་གཟགས་སམ། བར་སྣང་ལ་གྱེན་དུ་མ་ལྟས་སོ། །དེ་གཉིས་ཀྱིས་ལོ་སྟོང་དུ་ལན་འགའ་ཡང་རྩིག་པ་འམ། ཤིང་ལ་མ་སྙེས་སོ། །དེ་གཉིས་ཀྱིས་ལོ་
སྟོད་དུ་ལན་འགའ་ཡང་མར་རམ་འབྲུ་མར་གྱིས་ལུས་མ་སྐུས་སོ། །དེ་གཉིས་ཀྱིས་ལོ་སྟོང་དུ་ལན་འགའ་ཡང་ཐ་ན་སེམས་སྐྱེད་པ་ཅིག་ཀྱང་། མར་དང་ལྡན་པའི་སེམས་མ་
སྐྱེད་དོ། །དེ་གཉིས་ཀྱིས་ལན་འགའ་ཡང་བླ་ན་སེམས་སྐྱོད་པ་ཅིག་ཀྱང་ལུས་ལ་སྐྱེ་བ་མ་སྐྱོད་དོ། དེ་གཉིས་ཀྱིས་ལོ་སྟོང་དུ་ལན་འགའ་ཡང་ཐ་ན་སེམས་སྐྱེད་པ་ཅིག་ཀྱང་། བདག་ཅག་
གིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་བར་མི་ནུས་ཤེས། ལུས་ངལ་བ་ལ་མ་བསྐྱེད་དོ། དེ་གཉིས་ཀྱིས་ལོ་སྟོང་དུ་ལན་

འགའ་ཡང་ལུས་ན་བ་དང་། སེམས་སོ་ན་བར་མ་གྱུར་ཏོ། །དེ་དག་གིས་ལོ་སྟོང་འདས་ཀྱི་བར་དུ་ནམ་ཡང་སྐྲ་དྲེགས་པར་སེམས་མ་བསྐྱེད་དེ། གཞན་དུ་ན་རྒྱལ་པོ་ཆེན་
པོ་བཞི་འོངས་ནས། མ་གོ་ལ་བྱུགས་ཏེ། སྐྲ་ཁྱེར་ནས་ཕྱིར་འདོང་ངོ་། །དེ་དག་སྐྲ་ཁྱེར་ནས་མཆོད་རྟེན་འཛུགས་སོ། །དེ་དག་གིས་ལོ་སྟོང་གྱི་བར་དུ། རྒྱལ་པོ་ཆེན་
པོ་དེ་དག་འོངས་པ་དང་། སོང་བ་ལ་ནམ་ཡང་འོང་བ་དང་འགྲོ་བའི་སེམས་མ་སྐྱེད་དོ། །དེ་གཉིས་ཀྱིས་ལོ་སྟོང་དུ་གྲི་བ་མ་བབ་ན། ཉི་མ་དང་ཉི་མས་པོག་ན་གྲིབ་མིའི་
སེམས་མ་བསྐྱེད་དོ། དེ་དག་ཉིད་ཀྱིས་ལོ་སྟོང་དུ་གྲང་བའི་དུས་ན་ཡང་། ལན་འགའ་ཡང་ལུས་ལ་གཡོག་པའི་འདུ་ཤེས་མ་བསྐྱེད་དོ། །དེ་གཉིས་གྱིས་ལོ་སྟོང་
དུ་ལན་འགའ་ཡང་འཇིག་རྟེན་གྱི་ཚིག་མ་སྨྲས་སོ། །ཡང་ཤ་རིའི་བུ་དེའི་དུས་ན། དྲན་པ་རྨོངས་བྱེད་ཅེས་བྱ་བའི་བདུད་ཅིག་བྱུང་སྟེ། འདི་ལྟ་སྟེ་དཔེར་ན། ད་ལྟར་
གྱི་ངའི་བདུད་སྡིག་ཅན་བཞིན་ནོ། །ཤ་རིའི་བུ་བདུད་དྲན་པ་རྨོངས་བྱེད་ཀྱིས། བྱང་ཆུབ་སེམས་དཔའ་སྡོམ་པའི་ཆགས་སར་རལ་གྲི་སོ་བསྟམས་པ་བྱས་པར་གྱུར་བ་དང་།
དེའ་རལ་གྲིའི་སོ་དེ་ལ། རལ་གྲིའི་འདུ་ཤེས་སྐྱེད་ནས། དེ་བདག་ནི་བག་མེད་པ་ལ་གནས་སོ། །བདག་ནི་བག་མེད་པ་ལ་གནས་སོ་ཞེས་སྒྲ་ཕྱུང་བ་དང་།
སྒྲ་དེས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་དབྱངས་ཀྱི་གོ་བར་གྱུར་ཏོ། །དེ་ལྟར་ཤ་རིའི་བུ་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་དབྱངས་ཀྱི་གོ་བར་

༄༅། བྱས་པ་དང་། དེ་ནས་སྟེང་གི་བར་སྣང་ལས་བདུད་ཀྱི་རིས་ལྷ་བྱེ་བརྒྱ་སྟོང་གིས། སྐྱེ་མ་འོ་བྱང་ཆུབ་
སེམས་དཔའ་ཤི་འཕོས་སུ་མ་གྱུར་ཏོ། །ཤི་འཕོས་སུ་གྱུར་ཏོ། །ཞེས་སྒྲ་ཕྱུང་བོ། །ཤ་རིའི་བུ་དེ་ནས་བྱང་ཆུབ་སེམས་དཔའ་སྡོམ་པ་དེ་ལྟར་འཆག་པས་སེམས་སྐྱེད་
བ་དེའི་རྗེས་སུ་ཞུགས་ཏེ། ཡང་ཤ་རིའི་བུ་ལྷ་དང་བཅས་པས་སྒྲ་གཉིས་པ་ཕྱུང་བ། དེ་བྱང་ཆུབ་སེམས་དཔའ་སྡོམ་པས་མ་ཐོས་སོ། །གང་ལྷལ་སྒྲ་དང་། གང་སྡོམ་
པའི་སྒྲ་དེ་གཉིས་ཀྱང་བྱང་ཆུབ་སེམས་དཔའི་སྡོམ་པ་ལ་གནས་པས་མ་ཐོས་སྟེ། ཤ་རིའི་བུ་སྐྱེས་བུ་དམ་པ་དེ་གཉིས་སྤྱོད་ལམ་དེ་ལྟ་བུ་དང་། སྤྱོད་པ་དེ་ལྟ་བུ་དང་། ནན་
ཏན་དེ་ལྟ་བུ་དང་། སྙིང་རྗེ་ཆེན་པོ་དེ་ལྟ་བུ་དང་། རྟུལ་བ་དེ་ལྟ་བུ་དང་ལྡན་པར་གྱུར་ཏེ། དེ་གཉིས་ཀྱིས་ལོ་ལྟོང་དུ་སངས་རྒྱས་རྗེས་སུ་དྲན་པ་སྒོམས་སོ། །གང་གིས་ཚེ་བཅོམ་ལྡན་
འདས་དེ་བཞིན་གཤེག་པ་མངོན་པར་འཕགས་པའི་རྒྱལ་པོ་དེ་ཡོངས་སུ་མྱ་ངན་ལས་འདས་པ་དང་། དེ་ནས་ལྷ་ཞིག་འོངས་ནས་རིགས་གྱི་བྱ་དེ་བཞིན་གཤེགས་པ་
ལོངས་སུ་མྱ་ངན་ལས་འདས་སོ། །ཞེས་སྦྲེན་དེ། དེ་གཉིས་ཀྱི་ཡོངས་སུ་མྱ་ངན་ལས་འདས་སོ་ཞེས་ཐོས་ནས། བཅོམ་ལྡན་འདས་དེའི་ཁྲི་གང་ན་ཡོང་པ་
དེར་སོང་སྟེ། འགྲེང་བཞིན་དུ་ཐལ་མོ་སྦྱར་ནས། ཉི་མ་བདུན་གྱི་བར་དུ་མིག་མི་འཛུམས་པར་ལྟ་སྟེ། བྱམས་པ་དང་ལྡན་ཞིང་འདྲེན་ཟླ་མེད་པ་གུས་པར་

རྗེས་སུ་དྲན་པར་བར་ཏེ། དེ་དག་གིས་བརྩོན་འགྲུས་མ་བཏང་བས། འགྲེང་བཞིན་དུ་འཆི་བའ་དུས་བྱས་སོ། །དེ་དག་དེ་ནས་ཤིས་འཕོས་ནས་ཚངས་པའི་འཇིག་རྟེན་
དུ་སྐྱེད་སོ། །དེ་གཉིས་ཚངས་པར་གྱུར་ནས། སླར་ལོག་ཏོ། །དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་དེའི་མཆོད་རྟེན་བྱས་ནས།
ལོ་བཞི་ཁྲིའི་བར་དུ་མཆོད་རྟེན་གྱི་ཡོ་བྱད་ཀྱི་ལས་བྱས་སོ། །དེ་གཉིས་ཀྱིས་དེ་བཞིན་གཤེགས་པའི་མཆོད་རྟེན་གི་གདུགས་གཙུགས་ཟིན་པར་ཤེས་ནས། ལོ་བདུན་
ཁྱིའི་བར་དུ་འགྲེང་བ་ཞིན་དུ་ཐལ་མོ་སྦྱར་ཏེ་གནས་ནས། དེ་བཞིན་གཤེགས་པའི་མཆོད་རྟེན་དེ་ལ་ཕྱག་བྱེད། དེ་དག་ཚེའི་མཐར་ཕྱིན་ཏེ། །བདག་ཅག་བག་ཡོད་པ་ལ་གནས་
པར་བྱའོ། །བདག་ཅག་བག་ཡོད་པའི་མཆོག། སྒོམ་པར་བྱའོ་ཞེས་སྨྲས་ནས། དེའི་ཚེ་ཚིགས་སུ་བཅད་པ་འདི་དག་སྨྲས་སོ། །འབྱོར་དང་རྒྱས་ཤིང་
རྟག་ཏུ་ལོ་ལེགས་བའི། །ཡིད་འོད་རྒྱལ་པོའི་རིགས་སུ་བདག་ཅག་སྐྱེས། །བག་མེད་རྒྱགས་པ་རབ་ཏུ་སྤང་བྱས་ཏེ། །བྱང་ཆུབ་དམ་པ་རབ་ཏུ་བསྒྲུབ་པར་བྱ།
འདོད་དང་ལོངས་སྤྱོད་ལ་ནི་འདོད་མི་སྐྱོ། ཕྱིན་ཏེ། ཤི་འཕོས་ནས་ཡང་འཛམ་བིུའི་གླིང་ཉིད་དུ་སྐྱེ་ཏོ། །འཁོར་ལོ་སྒྱུར་བའི་རིག་སུ་མའི་མང་ལ་དུ་མཚེ་མར་སྐྱེས་སོ། དེ་གཉིས་སྐྱེས་མ་ཐག་ཏུ་ཅིག་གིས་ཅིག་དྲན་ནས་
།། མྱུར་དུ་འདོད་པ་སྤངས་ཤིང་རབ་བྱུང་ནས། ཚངས་པར་སྤྱོད་པ་དམ་པ་མཆོག་སྤྱོད་དོ། །སྔོན་འདས་དུས་ནི་ཤིན་དུ་རྒྱས་པ་ནས།

༄༅། །ལྷ་རྫས་དག་དང་མིའི་བཟང་པོ་དང་། འདོད་པའི་ཡོན་ཏན་ལྔ་དག་སྟེན་གྱུར་ཀྱང་། དེ་ལ་
ནས་ཡང་ངོམས་པ་མ་རྙེད་དོ། །དེ་ཕྱིར་རྒྱལ་སྲེད་རྒྱས་དང་གཉེན་ཚོགས་དང་། འདོད་པའི་ཡོན་ཏན་འདི་དག་སྦང་བྱང་བྱས་སྟེ། ལུས་སྐྱེས་ནས་ནི་མྱུར་དུ་རབ་
བྱུང་ལ། བྱང་ཆུབ་ཕྱིར་ནི་བརྩོན་འགྲུ་བྱ། དེ་གཉིས་སྐྱེས་ནས་ལོ་བཅུ་དྲུག་ལོན་པ་དང་། འདྲ་བར་གྱུར་ནས་སྐྲ་དང་ཁ་སྤུ་བྲེགས་ཏེ། གོས་ངུར་སྨྲིག་བགས་ནས།
དད་པ་ཁྱིམས་ནས་ཁྱིམ་མེད་པར་རབ་ཏུ་བྱུང་སྟེ། ལོ་ཉི་ཁྲིའི་བར་དུ་ཚངས་པར་སྤྱོད་པ་སྤྱད་དེ། །དེ་ནས་ཤིས་འཕོས་ནས། སླར་ཡང་ཚངས་པའི་འཇིག་རྟེན་
དུ་སྐྱེས་སོ། །ཚངས་པའི་འཇིག་རྟེན་ནས་ཤི་འཕོས་ནས། སླར་ཡང་འཛམ་བུའི་གླིང་དུ་སྐྱེས་སོ། །ཡང་ཤ་རིའི་བུ་དེའི་དུས་ན། དེ་བཞིན་གཤེགས་པ་དགྲ་བཅོམ་
པའི་ཡང་དག་པར་རྫོགས་པའི་སངས་རྒྱས་དྲི་མཆོག་ཅེས་བྱ་བ་རིག་པ་དང་ཞབས་སུ་ལྡན་པ། བདེ་བར་གཤེགས་པ་འཇིག་རྟེན་མཁྱེན་པ། སྐྱེ་བུ་འདུལ་བ་ཁ་ལོ་
སྒྱུར་བ། བླན་མེད་པ་ལྷ་དང་མི་རྣམས་ཀྱི་སྟོན་པསངས་རྒྱས་བཅོམ་ལྡན་་འདས་འཇིག་རྟེན་དུ་བྱུང་སྟེ། དེ་བཞིན་གཤེགས་པ་དེ་གཉིས་ཀྱི་མཉེས་པར་བྱས་སྟེ།
དེ་གཉིས་དེ་བཞིན་དེ་བཞིན་གཤེགས་པ་དེའི་དྲུང་དུ་སྐྲ་དང་ཁ་སྤུ་བྲེགས་ནས་གོས་ངུར་རྨྲིག་བགྲོས་ཏེ། དད་པས་ཁྱིམ་ནམ་མེད་པར་རབ་ཏུ་འབྱུང་ངོ་། །དེ་གཉིས་རབ་ཏུ་

བྱུང་ནས་ལོ་བྱེ་བར་ཚངས་པར་སྤྱོད་པ་སྤྱད་དོ། །ཤ་རིའི་བུ་རྣམས་གྲངས་དེ་སངས་རྒྱས་ཁྲི་མ་ཉེས་པར་བྱས་སྟེ། བྱང་ཆུབ་སེམས་དཔའ་སྡོམ་པས་ཐམས་ཅད་དུ་ཚངས་
པར་སྤྱོད་པ་སྤྱད་དོ། །བྱང་ཆུབ་སེམས་དཔའ་སྡོམ་པ་ལ་གནས་པས་ནི། དེ་བཞིན་གཤེགས་པ་ཅིག་གི་དྲུང་དུ་ཚངས་པར་སྤྱོད་པ་སྤྱད་དོ། །དེ་ལ་ཤ་རིའི་བ་གང་བྱང་ཆུབ་
སེམས་དཔའ་སྡོམ་པ་ཞེས་བྱ་བ་དེ། སྔར་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་ཏེ། དེ་བཞིན་གཤེགས་དགྲ་བཅོམ་པ་ཡང་
དག་པར་རྫོགས་པའི་སངས་རྒྱས་བརྩོན་འགྲུས་འབར་བ་ཞེས་བྱ་བ། རིག་པ་དང་ཞབས་སུ་ལྡན་པ། བདེ་བར་གཤེགས་པ་འཇིག་རྟེན་མཁྱེན་པ། སྐྱེས་བུ་འདལ་བ་ཁ་སོ། །
སྒྱུར་བ་བླ་ན་མེད་པ། ལྷ་དང་མི་རྣམས་ཀྱི་སྟོན་པ་སངས་རྒྱས་བཅོམ་ལྡན་འདས་འཇིག་རྟེན་དུ་བྱུང་། དེ་ལོ་བྱེ་བ་ཕྲག་དགུ་བཅུའི་བར་དུ་གནས་སོ། དེའི་ཉན་ཐོས་་ཀྱང་
བྱེ་བ་ཁྲག་ཁྲིག་ཕྲག་དགུ་བཅུའི་ཉན་ཐོས་ཀྱི་འདུས་པ་ཆེན་པོ་བྱུང་ངོ་། །ཤ་རིའི་བུ་དེ་ལ་གང་བྱང་ཆུབ་སེམས་དཔའ་སྡོམ་པ་ལ་གནས་ཤེས་བྱ་བ་དེ་ནི། བཅོམ་ལྡན་འདས་
དེ་བཞིན་གཤེགས་པ་བརྩོན་འགྲུས་འབར་བ་བྱང་ཆུབ་ཐོབ་བ་དེའི་འཁོར་ལོ་སྒྱུར་པའི་རྒྱལ་པོར་གྱུར་ཏེ། དགེ་སློང་གི་དགེ་འདུན་དུ་བཅས་པ་ལ་ཟླ་བ་གསུམ་གྱི་བར་དུ། །
ན་ཟ་དང་། བསོད་སྙོམས་དང་། མལ་རྟན་དང་། ན་བའི་གསོས་སྨན་དང་། ཡོ་བྱང་རྣམས་ཀྱི་སྟི་སྟང་དུ་བྱས། བླ་མར་བྱས། རི་མོར་བྱངས་། མཆོད་པར་བྱ་སོ། དེ་ནས་ཤ་

༄༅། །རིའི་བུ་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་བརྩོན་འགྲུས་འབར་
བ་དེས་རྒྱལ་པོ་དེ་འོངས་པར་མཁྱེན་ནས། རྒྱལ་པོ་ལ་སྐུལ་བའི་ཕྱིར། དེའི་ཚེ་ཚིགས་སུ་བཅད་པ་འདི་དག་གསུངས་སོ། །སངས་རྒྱས་ཆོས་རྣམས་ཐོབ་པ་ལ་
བརྩོན་འགྲུས་དུམ་པ་མཆོག་ཡིན་ཏེ། འདོད་པའི་རྐང་པའི་སེམས་ཅན་རྣམས། སེམས་ཅན་དོན་བྱེད་ཤིན་དུ་དཀོན། འདོད་ལ་རྐམ་པའི་དོན་རྣམས་གང་། དེ་ནི་
མཁས་པའི་དོན་མ་ཡིན། ཁྱོད་ནི་དོན་མེད་གནས་པ་སྟེ། མཆོག་གི་དོན་ནི་ཚོལ་མ་ཡིན། ང་ཉིད་དང་ནི་ཁྱོད་ཉིད་དུ། སྔོན་ནི་སྤུན་དུ་གྱུར་བ་སྟེ། རྫོགས་པའི་སངས་
རྒྱས་མྱུར་གྲབ་ཅེས་། དེ་ན་བདག་ཅག་དམ་བཅས་སོ། །ངས་ནི་བྱང་ཆུབ་ཐོ་བ་གྱུར་ཏེ། ཚང་པའི་འཁོར་ལོ་སྐོར་བ་ལྟོས། ཁྱོད་ཀྱི་ཁྱིམ་དང་ཆུང་མ་དང་། རྟག་ཏུ་སྲུང་
ཞིང་གནས་པ་ཡིན། མཁས་པ་རྣམས་ནི་འདི་ལ་མ་འདོད་དོ། །འདོད་པ་འདི་དག་ངན་ཅེས་རྒྱལ་བས་གསུངས། སྐྱེ་བོ་དག་ནི་བག་མེད་དོན་སྤྱད་དེ། དེ་ཕྱིར་དོན་མིན་
རྟག་དུ་རྣམ་པར་སྤངས། བློ་གྲོས་ངན་པ་དོན་མེད་ཁུར་ཁྱེར་ཏེ། ཁྱོད་ནི་དོན་མེད་པ་ལ་རབ་ཏུ་གནས། འཕགས་པ་དག་གིས་འབྱུང་བ་རབ་ཏུ་སྔགས། འདོད་ཡོན་སྡུགས་
བསྔལ་ཐོབ་བྱེད་མི་ཤེས་སོ། །བཅོམ་ལྡན་འདས་དེས་ཚིགས་སུ་བཅད་པ་དེ་དག་གིས། དེ་བསྐྱུལ་བ་དང་། དེ་ལ་བུ་ལ་མ་ལྟས། ཆུང་མ་ལ་མ་ལྟས། ཚོང་དཔོན་དང་བློན་པོ་དང་།

ཕ་དང་མ་དང་མཁར་གྱི་རྒྱལ་པོ་དང་། གྲོང་རྡལ་དང་། ལྗོངས་དང་། རྒྱལ་སྲིད་ཐམས་ཅད་ལ་ཡང་མ་ལྟས། ནོར་གྱི་ཕུང་བོ་ཐམས་ཅད་ལ་ཡང་མ་ཆགས་པར་སྟན་
ལས་ལངས་ཏེ། བཅོམ་ལྡན་འདས་དེའི་སྤྱན་སྔར་འདུག་ནས། དེའི་ཚེ་ཚིགས་སུ་བཅད་པ་འདི་དག་སྨྲས་སོ། །སངས་རྒྱས་ཀྱིས་ནི་བྱང་ཆུབ་ཕྱིར། བདག་གི་ཤ་ཡང་སྐམས་
པར་གྱི། ཁྱིམ་ཀུན་ཀྱང་ནི་སྤངས་པར་བགྱི། དགོན་པར་མཆིས་ནས་འགུམ་པར་གྱི། སྲོགས་ཆགས་ཀུན་ལ་ཕན་པའི་ཕྱིར། ཁྱིམ་མེད་པར་ནི་རབ་བྱུང་ནས། དགོན་པ་མཆིས་
ནས་རབ་དཀོན་སྟེ། ཕྱིར་ཡང་བརྩོན་འགྲུས་བརྩམས་པར་གྱི། བྱིས་པ་སྨྲ་བ་སྡིག་པ་ཡིན། འདོད་པ་ཕྱིར་ཡང་མི་སྟ་ཏེ། དེ་ལ་གནས་པར་གྱུར་པས་ན། བདག་ནི་
རྒྱབ་ཀྱི་ཕྱོགས་པར་གྱུར། འདོད་དང་ལོངས་སྤྱོད་རྒྱལ་སྲིད་དང་། ཐམས་ཅད་རྣམ་པར་སྔར་གྱུར་ཏེ། འཇིག་རྟེན་མགོན་པོ་བསྟན་པ་ལ། དེང་ཉིད་བདག་ནི་རབ་ཏུ་
འབྱུང་། བྱང་ཆུབ་ཕྱིར་ནི་སྤྱད་བ་སྤྱོད་བྱེ་བ་མཁས་པ་སུ་ཞིག་འདུས་བྱས་ཡིད་སྟོན་བྱེད། གང་དུ་བདག་གིས་འདོད་ལ་ཞུགས་གྱུར་པས། བརྩོན་འགྲུས་རྩམས་
ཀྱང་བྱང་ཆུབ་རེག་མ་གྱུར། དེ་ཟས་འདོད་པའི་ཡོན་ཏན་སྤངས་ཏེ། ལོངས་སྤྱོད་དེད་དང་རྒྱལ་སྲིད་བདེ་སྤངས་ནས། རྒྱལ་བའི་བསྟན་ལ་ཆེད་དུ་རབ་བྱུང་ལ།
བྱང་ཆུབ་མཆོག་ཕྱིར་བརྩ་ན་འགྲུས་རྩམ་པར་གྱི། དེས་ཚིགས་སུ་བཅད་པ་དག་སྨྲས་ནས། བཅོམ་ལྡན་འདས་དེ་ཉིད་ཀྱི་དྲུང་དུ་སྐྲ་དང་ཁ་སྤུ་བྲེགས་ཏེ། གོས་

༄༅། །ངུར་སྨྲིག་བགོས་ནས་དད་པས་ཁྱིམ་ནས་ཁྱིམ་མེད་པར་རབ་ཏུ་བྱུང་ངོ་། །རྒྱལ་པོ་མངོན་པར་བྱུང་ཞིང་དུ་བྱུང་བས་
ཤེས་ནས། སྲོག་ཆགས་བྱེ་བ་ཁྲག་ཁྲིག་རྒྱ་སྟོང་ཕྲག་དྲུག་བཅུ་དད་པར་ཁྱིམ་ནས་ཁྱིམ་མེད་པར་རབ་ཏུ་བྱུང་ངོ་། །དེས་བཅོམ་ལྡན་འདས་ཡོངས་སུ་མྱ་ངན་འདས་པའི་རིང་བ་སྲེལ་
ལ་མཆོད་པ་བྱས་ནས། དེ་ནས་ཤིས་འཕོས་མ་ཐག་ཏུ་དགའ་ལྡན་གྱི་རིས་ཀྱི་ལྷའི་རྒྱལ་པོར་སྐྱེས་སོ། །དེ་དགའ་ལྡན་ལྷའི་རིས་ནས་ཤིས་འཕོས་ནས་བསྐལ་པ་དེ་ཉིད་ལ། བླ་ན་མེད་
པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་ཏེ། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ལེགས་སྤྱོད་ཅེས་བྱ་བར་
འཇིག་རྟེན་དུ་བྱུང་སྟེ། རིག་པ་དང་ཞབས་སུ་ལྡན་པ་ནས། སངས་རྒྱས་བཅོམ་ལྡན་འདས་ཤེས་བྱ་བའི་བར་དུ་སྟེ། དེ་ལོ་བྱེ་བ་ཚང་པར་གནས་སོ། །དེ་ཉིད་ཐོས་དང་། བྱེ་
བ་ཁྲག་ཁྲིག་ཚང་པའི་ཉན་ཐོས་ཆེན་པོ་འདུས་པར་གྱུར་ཏེ། ཐམས་ཅད་ཀྱང་དགྲ་བཅོམ་པ་ཟག་པ་ཟད་པ་ནས། སེམས་ཀྱི་དབང་ཐམས་ཀྱི་དམ་པའི་ཕ་རོལ་དུ་སོང་བ་ཤ་སྟག་གི་བར་
དུའོ། །བྱང་ཆུབ་སེམས་དཔའ་སེམས་དཔའི་ཆེན་པོ་བརྒྱད་ཕྲག་སྟོང་ཡང་། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལ་མ་ཕྱིར་མི་ལྡོག་པའི་བར་དུ་དཀོད་དོ། །ཆོས་
སྟན་ནས་སེམས་ཅན་ཚད་མེད་གྲངས་པའི་དོན་བྱས་ཏེ། ཡོངས་སུ་མྱང་ལས་འདས་སོ། །ཡོངས་སུ་མྱ་ལས་འདས་པའི་དམ་པའོ་ཆོས་ནི་བསྐལ་བ་ལ་ལྷག་པར་གནས་པར་གྱུར་

དེའི་རིང་བསྲེལ་ཡང་རྒྱས་པར་གྱུར་ཏེ། འདི་ལྟ་སྟེ་དཔེར་ན། ང་ཡོངས་སུ་མྱང་ལས་འདས་ན་ས་རིང་བསྲེལ་འགྱུར་བ་བཞིན་ནོ། །ཤརིའི་བྱ་ང་ཆུབ་སེམས་
དཔའ་སྡོམ་པ་དང་། བྱང་ཆུབ་སེམས་དཔའ་སྡོམ་པ་ལ་གནས་པའི་རྫེས་སུ་བྱང་ཆུབ་སེམས་དཔའ་སླབ་ཅིང་། བརྩོན་འགྲུས་མ་ཉམས་པར་བརྩོན་འགྲུས་ཀྱི་ཕ་རོལ་དུ་ཕྱིན་
པ་སྤྱད་པར་བྱའི། སེམས་ཅན་ཀང་རུས་ལ་གནས་པ་དང་། སེར་སྣ་ལ་གནས་པ་དག་ནི་རྗེས་སུ་བསླབ་པར་མི་བྱའོ། །ཤརིའི་བུ་བྱང་ཆུབ་སེམས་དཔའ་གང་ལ་བྱང་
ཆུབ་འདོད་ལ་གཞན་གྱི་ཁྱིམ་ལ་སེར་བས་སྐྱེད་ན། དེའི་ཚེ་དེ་ལ་འཇིགས་པ་གསུམ་འབྱུང་བར་ཤེས་པར་བྱའོ། །གསུམ་གསུམ་གང་ཞེ་ན། གཞན་གྱི་ཁྱིམ་བདག་ཏུ་
ཁ་ཟས་ཀྱི་ཕྱིར་སྨྲ། ཀུན་དུ་སྨྲ་བའི་ཕྱིར། འཕགས་པའི་དགེ་སློང་གཞན་མཐོང་ན། གཞན་གྱི་ཁྱིམ་ལ་སེར་སྣ་སྐྱེད་ཅིང་། ཁོང་ཁྲོ་བའི་སེམས་ཅིག་
ཙམ་གྱིས་ཀྱང་མི་མཐུན་པར་བྱེད་ན། དེས་སེམས་ཅན་དམྱལ་བའི་ལམ་ཡོངས་སུ་བཟུང་བར་འགྱུར། དམུས་ལོང་གིས་བོན་བཏབ་པར་འགྱུར། མཐའ་འཁོབ་ཏུ་
སྐྱེ་བའི་གནས་ཡོངས་སུ་བཟུང་བར་འགྱུར་རོ། །ཤ་རའི་བུ་གང་གང་ལ་ལས་འཕགས་པའི་དགེ་སློང་མཐོང་ན། ཁྲོ་བའི་ཟིལ་གྱིས་ནོན་ཏེ། ཁྲོས་པའི་སེམས་
ཀྱི་ས་མི་སྨྲི་ཞིང་སེར་སྣ་སྐྱེད་དེ། ཁོང་ཁྲོ་བའི་སེམས་ཅིག་ཙམ་གྱིས་ཀྱང་མི་མཐུན་པར་བྱེད་ན། དེས་སེམས་ཅན་དམྱལ་བའི་ལམ་ཡོོངས་སུ་བཟུང་བར་འགྱུར། དམུས་ལོང་

༄༅། །གི་ས་བོན་བཏབ་པར་འགྱུར། མིར་སྐྱེས་ཀྱང་མཐའ་འཁོབ་ཀྱི་མའི་ཡུལ་ཕྱོགས་སུ་སྐྱེ་བའི་གནས་སུ་བཟུང་བར་འགྱུར། །ཁོང་ཁྲོ་མང་བར་འགྱུར།
དམུས་ལོང་དུ་འགྱུར། གནས་ལོང་དུ་འགྱུར། གནས་ཀྱི་དྲིང་འཇོག་ཅིང་བསྐུར་བ་མར་བར་འགྱུར་རོ། །ཤ་རིའི་བུ་གང་གི་ཚེ་བྱང་ཆུབ་སེམས་དཔའ་གཞན་གྱི་ཁྱིམ་ལ་ཕྲག་དོག་
དང་སེར་སྣ་སྐྱེ་བ། དེའ་ཚེ་འཇིག་པ་འདི་གསུམ་ཡིད་ལ་བྱ་འོ། དེ་སྐད་ཅེས་བཀའ་སྩལ་ནས། བཅོམ་ལྡན་འདས་ལ་ཚེ་དང་ལྡན་པ་ཤ་རིའི་བུས་འདི་སྐད་ཅེས་གསོལ་ཏོ། །
བཅོམ་ལྡན་འདས་བྱང་ཆུབ་སེམས་དཔའ་སེམས་དཔའ་ཆེན་པོ་དེ་དག་ལ། །དེ་ལྟར་རྙེད་པ་ལེགས་པར་རྙེད་དོ། །དེ་བཞིན་གཤེགས་པ་ཁྱིམ་གྱིས་སེར་སྣ་ལས་འབྱུང་བ་
འདི་ལྟ་བུ་བཤད་པ་ངོ་མཚར་ཏོ། །བཅོམ་ལྡན་འདས་བདག་ཅག་ཉན་ཐོས་རྣམས་ལ་ཡང་ཁྱིམ་གྱི་སེར་སྣ་ལས་བྱུང་བ་ལེགས་པར་རབ་ཏུ་བཤད་དུ་གསོལ། བཅོམ་ལྡན་
འདས་བདག་ཀྱང་སེམས་ཅན་བ་ལས་ཐར་བར་འཚལ་བ་ལགས་ཀྱི། བདག་ཅག་དམུས་ལོངས་ཚལ་བ་མ་ལགས་སོ། །བདག་ཅིག་གཅུགས་མ་མཆིས་པའི་ཁོ་ན་མི་འཚལ་ཏེ།
བདག་ཅག་ཀྱང་སྐུར་བ་འདེབས་པ་འཚལ་བ་མ་ལགས་སོ། །བདག་ཅག་མཐའ་འཁོབ་ཀྱི་གནས་འཚལ་བ་མ་ལགས་སོ། །བཅོམ་ལྡན་འདས་བདག་ནི་ཡུལ་གྱིས་དབུས་ཀྱིས་
ཕྱོགས་འཚལ་ཏེ། བདག་ཅག་གིས་དེ་བཞིན་གཤེགས་པ་དང་། ཆོས་ཉན་པ་ཡོངས་སུ་མ་བཏང་ངོ་། །དེ་སྐད་ཅེས་གསོལ་ནས། བཅོམ་ལྡན་འདས་ཀྱིས་ཚེ་དང་ལྡན་

བ་ཤ་རིའི་བུ་གིང་འཇིག་རྟེན་སངས་རྒྱས་ཀྱི་བསླབ་པ་ལ་སློབ་པར་འདོད་པ་དེ་དག་གི་ཕྱིར་བཤད་པར་བྱའོ། །དེ་ཅིའི་ཕྱིར་ཞེ་ན། ཤ་རིའི་བུས་སངས་རྒྱས་ཀྱི་བསླབ་པ་སློབ་པར་འདོད་པ་དེ་
དག་གི་བདུན་དུ་བཤད་པར་བྱའོ། །དེ་ཅིའི་ཕྱིར་ཞེ་ན། ཤ་རིའི་བུ་མ་བསླབས་ན་འཐབ་བའི་རྩ་བ་རྩོད་པར་འགྱུར་རོ། །ཤ་རིའི་བུ་བྱང་ཆུབ་སེམས་དཔའ་མི་དད་པ་དང་།
དང་བ་མང་ཞིང་སེམས་ཅན་རྣམས་ཀྱི་སྐབས་ཀྱི་ཕྱིར། ཡུན་རིང་པོར་ལྟ་བ་དང་། དུས་རིང་པོར་ལྟ་བ་གྱུར་ཞིང་དེ་བཞིན་གཤེགས་པའི་དྲུང་དུ་སོང་ནས་ཡོངས་སུ་འདྲི་བར་བྱེད་དེ།
དེས་འདི་ལྟ་བུའི་ཆོས་འདི་ཐོས་ནས། དགའ་བ་དང་དད་པ་དང་། མཆོག་ཏུ་བ་རྒྱ་ཆེན་པོ་ཐོབ་པར་གྱུར་ཏེ། ནན་ཏན་གྱིས་ཀྱང་སྒྲུབ་མོད་ཀྱི། ཤ་རིའི་བ་གང་ལྷག་པའི་
བསམ་པས་ཡོངས་སུ་མྱ་ངན་ལས་འདས་པ་འདོད་པའི་སེམས་ཅན་དེ་དག་ནི་ཉུང་བར་འགྱུར་ཏེ། ཕལ་ཆེར་དངོས་པོ་གསུམ་ལ་གནས་སོ། །གསུམ་གང་ཞེ་ན། རྙེད་པ་དང་།
བཀུར་སྟི་དང་། ཚིགས་སུ་བཅད་པ་ཚོལ་བ་དང་། མཇའ་བོའི་ཁྱོ་མ་དང་། སློང་བའི་ཁྱིམ་ཚོལ་བ་དང་། གནས་ཡོངས་སུ་འཛིན་པའི་ཕྱུགས་པ་ཚོལ་ཏེ། དངོས་
པོ་གསུམ་པོ་འདི་དག་ལ་གནས་སོ། །དེ་བས་ན་གང་དངོས་པོ་འདི་གསུམ་ལ་གནས་པ་དེ་དག་ནི། ངན་སོང་གསུམ་ལས་ཡོངས་སུ་མི་མཐར་རོ། །དེ་དག་སེམས་ཅན་
དམྱལ་བ་ལས་ཐར་བ་དང་། དུད་འགྲོའི་སྐྱེ་གནས་དང་། གཤིན་རྗེའི་འཇིག་རྟེན་ལས་ཐར་བར་བྱ་བ་ལ་སྤྲོ་བ་ཆུང་ཞིང་། དེ་དག་མཐོ་རིའི་ཟད་པར་འགྱུར་བ་དང་། །

༄༅། །གླང་བ་དང་། འཐབ་པ་དང་། རྩོབ་པ་དང་། འབྲེག་པ་དང་། འགྱེད་པ་ལ་བརྩོན་ཞིང་ལྟ་བར་འགྱུར་རོ། །
དེ་དག་མ་དད་པར་གྱུར་བས། མཛའ་བ་མང་པོས་ཡོངས་སུ་ཟིན་ནས། དགོན་པར་གནས་པ་སྦོང་བ་རྗེས་སུ་ཐོབ་བར་འགྱུར་ཏེ། དེ་དག་ལ་ཁྱིམ་བདག་ཚེ་དང་ལྡན་
པ་ཁྱོད་ཀྱི་གནས་དང་ཉི་བར་གནས་པར་གྱིས་ཤིག་དང་། ངེད་ཀྱི་ཆོས་གོས་དང་། བསོད་སྙོམས་དང་། མལ་སྟན་དང་། ན་བའི་བསོས་སྨན་དང་། ཡོ་བྱེད་ཀྱིས་སྙེན་བཀུར་བྱའོ། །
ཚེ་དང་ལྡན་པ་དགོན་པ་ལ་གནས་ན། ངེད་ཀྱི་ཀྱང་ཁྱོད་མི་མཐོང་། ཁྱོད་ཀྱི་ཀྱང་ངེད་མི་མཐོང་། ཞེས་དེ་སྐད་ཟེར་ཞིང་ཞིང་དེ་དག་ཕན་ཚུ་ན་སྨྲ་བ་མང་བས། གནས་ལ་ཆགས་ནས།
མངོན་པར་དགའ་བ་སྐྱེད་དེ། དེ་དག་ལ་སྲིད་བསྐྱེད་པར་འགྱུར། རིང་དུ་གནས་པ་འགྱུར། མཛའ་བོའི་ཁྱིམ་དང་། སློང་སྦྱིན་པའི་ཁྱིམ་བར་འགྱུར་ཏེ། དེ་དག་ཕྱི་ཕྱིར་ཞིང་མཐོང་
ན་ཅིག་ལ་ཅིག་སྲེད་པར་འགྱུར་ཏེ། དེ་ལ་གང་དགེ་སློང་ཐོར་བུར་འོངས་པ་དེ་དག་ལ་སྔགས་བ་མ་ཡིན་པ། སྨྲ་པར་འགྱུར་ཏེ་མར་དུ་མ་ཡིན་ནོ། །རྒྱུན་དུ་ཞུགས་པ་མ་ཡིན་ནོ་ཞེས་སྨྲ་
བར་བྱེད། ལན་ཅིག་ཕྱིར་འོང་བ་མ་ཡིན་ནོ། །ཞེས་སྨྲ་བར་བྱེད། དགྲ་བཅོམ་པ་མ་ཡིན་ནོ་ཞེས་སྨྲ་བར་བྱེད་དེ། གཞན་ལ་སྔགས་པ་ལ་མ་ཡིན་པ་བརྗོད་པར་བྱ་བ་ལ་སྦྱོ་བར་བྱེད་དོ། །ཤ་རིའི་བུ་
དེ་ལ་ཁྱིམ་པ་དེ་དག་གང་དགེ་སློང་ཐོར་བུར་འོངས་པ་དེ་དག་ནི་བདག་ཅག་གི་དྲུང་ན། ཡུན་རིང་དུ་གནས་པ་མ་ཡིན་གྱིས་གར་དགེ་སློང་འཁོད་པ་དག་ནི། བདག་ཅག་ཅིག་གི་ཅིག་དོན་གྱི་ཕོ་ཉ་

ཡིན་ནོ། ཞེས་སྙམ་དུ་སེམས་ཏེ། དེ་དག་ཅིག་ལ་ཅིག་སེར་སྣ་བྱེད་པར་འགྱུར་རོ། །ཤ་རིའི་བུ་དེ་ལ་བུ་ཅིག་ནི་ཆོས་འདི་ལྟ་བུ་ཁོང་དུ་ཆུད་པར་མ་གྱུར་ཁོང་དུ་མ་ཆུད་ཁོང་དུ་ཆུད་པར་མི་
འགྱུར་ཏེ། དེ་དག་ཐམས་ཅད་མདོ་སྡེ་འདི་ལྟ་བུ་དག་སྤོང་བར་འགྱུར། སྤོང་བར་བྱེད། སྤོང་བར་འགྱུར་རོ། །ཡང་ཤ་རིའི་བུ་དེ་བཞིན་གཤེགས་པས་གསུངས་པའི་མདོ་སྡེ་འདི་ལྟ་བུའི་ཚིགས་དང་
འབྲུའི་རྣམ་གྲངས་ཐོས་ནས། ཐོས་མ་ཐག་ཏུ་མོས་པར་མི་བྱེད་ཀྱི་སེམས་ཅན་གང་ངན་སོང་དུ་འགྲོ་བའི་སེམས་ཅན་དེ་ལྟ་བུ་དག་ནི་སྨོད་པ་བྱེད་པར་འགྱུར་རོ། །ཤའི་བུ་དེ་ལ་བྱང་ཆུབ་
སེམས་དཔའ་བརྩོན་འགྲུས་མ་ཉམས་པ་ནི་སེར་སྣ་དང་ཕྲ་དོག་གི་ཞི་འདི་ལྟ་བུ་ངན་སོང་དུ་འགྲོ་བའི་ལས་ཐོས་ནས། ཁྱིམ་གྱི་སེར་སྣ་མ་བྱས་པ་ཡང་མི་བྱེད་ཁྱིམ་གྱི་སེན་སྣ་བྱང་པ་འང་
འཆགས་པར་འགྱུར་རོ། ཤ་རིའི་བུ་དེ་ལྟར་ན་བྱང་ཆུབ་སེམས་དཔའི་བརྩོན་འགྲུས་མ་ཉམས་པ་བརྩོན་འགྲུས་ཀྱི་བ་རིའི་དུ་ཕྱིན་པ་ལ་སྤྱོད་དོ། །གཞན་ཡང་ཤ་རིའི་བུ་བརྩོན་འགྲུས་མ་
ཉམས་པའི་བྱང་ཆུབ་སེམས་དཔའ་བརྩོན་འགྲུས་ཀྱི་ཕ་རོལ་དུ་ཕྱིན་པ་བྱེད་པ་ན། སེམས་ཅན་ཐམས་ཅད་ལ་ནད་པར་འདུ་ཤེས་སྐྱེད་དེ། སེམས་ཅན་དེ་དག་ཐམས་ནི་གདུང་བ་འདི་གསུམ་
གྱིས་རྟག་ཏུ་གདུངས་སོ། །གསུམ་གང་ཞེ་ན། འདི་ལྟ་སྟེ། འདོད་ཆགས་ཀྱི་གདུང་བ་དང་། ཞེ་སྡང་གི་གདུངས་བ་དང་། གཏི་མུག་གི་གདུང་བའོ། །སྨན་དང་རྩིས་བསྐུ་བའི་སྦྱོར་
བ་གང་གིས་སེམས་ཅན་རྣམས་ཀྱི་འདོད་ཆགས་རབ་ཏུ་ཞི་བར་འགྱུར་བ་དང་། ཞེ་སྡང་རབ་ཏུ་ཞི་བར་འགྱུར་བ་དང་། གཏི་མུག་རབ་ཏུ་ཞི་བར་འགྱུར་བ་དེ་འདྲ་བའི་ཆོས་ཀྱི་རྨན་དང་རྩིས་སྐུ་བའི་སྦྱོར་

༄༅། །བ་བདག་གི་བསྡུ་བར་བྱའོ་ཞེས། དེ་ལྟར་སེམས་ཤིང་དེ་ཆོས་ཀྱི་སྨན་དང་། རྩ་རིས་སྐུ་པའི་སྦྱོར་བས་སེམས་ཅན་རྣམས་ཀྱི་འདོད་ཆགས་རབ་ཏུ་ཞི་བར་འགྱུར་བ་དང་།
ཞེ་སྡང་རབ་ཏུ་ཞི་བར་འགྱུར་བ་དང་། ག་ཏི་མུག་རབ་ཏུ་ཞི་བར་གྱུར་པ་དེ་འདྲ་བའི་ཆོས་ཀྱི་སྨན་དང་། རྩི་སྐུ་བའི་སྦྱིན་པ་སྡུད་པར་བྱེད་དོ། །དེ་ནི་བྱང་ཆུབ་སེམས་དཔའ་བརྩོན་འགྲུས་
མ་ཉམས་པ་བརྩོན་འགྲུས་ཀྱི་ཕ་རོལ་དུ་ཕྱིན་པ་ལ་སྤྱོན་དོ། །དེ་ཅིའི་ཕྱིར་ཞེ་ན། ཤ་རིའི་བུ་སེམས་ཅན་ཐམས་ཅད་ནི་གདུག་བའི་ནད་གསུམ་གྱིས་རྟག་ཏུ་གདུངས་ན་བ་སྟེ།
འདི་ལྟ་སྟེ། འདོད་ཆགས་ཀྱི་གདུང་བ་དང་། ཞེ་སྔང་གི་གདུང་བ་དང་། གཏི་མུག་གི་གདུང་པའོ། །གང་དུད་འགྲོའི་སྐྱེ་གནས་པ་དང་། གང་གཤིན་རྗེའི་འཇིག་རྟེན་པ་དང་།
གང་མའི་འཇིག་རྟེན་བ་དང་། གང་ལྷར་སྐྱེས་པའི་སེམས་ཅན་དེ་དག་ཀྱང་འདོད་ཆགས་ཀྱི་གདུང་བ་དང་། ཞེ་སྔང་གི་གདུང་བ་དང་། གཏི་མུག་གི་གཏུང་བ་འདི་གསུམ་
གྱི་རྟག་ཏུ་གདུངས་ཏེ། གང་སེམས་ཅན་དེ་དག་གི་སྨན་པ་གསོ་བར་བྱེད་པ་དེ་དག་ཀྱང་འདོད་ཆགས་ཀྱི་གདུང་བ་དང་། ཞེ་སྡང་གི་གདུང་བ་དང་། གཏི་མུག་གི་གདུང་
བ་འདི་གསུམ་གྱི་རྟག་ཏུ་གདུངས་ཏེ། དེ་ལ་སྨན་པ་གཞན་དང་། སྨན་གཞན་སྐུ་བའི་སྦྱོར་བས་སེམས་ཅན་དེ་དག་གི་འདོད་ཆགས་ཀྱི་གདུང་བ་དང་། ཞེ་སྡང་གི་གདུང་
བ་དང་། གཏི་མུག་གི་གདུང་བ་རབ་ཏུ་ཞི་བར་བྱ་མི་ནུས་ཀྱི་གཞན་དུ་ན་དེ་བཞིན་གཤེགས་པ་བླ་ན་མེད་པའི་སྨན་ཆེན་པོ་དང་། བྱང་ཆུབ་སེམས་དཔའ་སེམས་དཔའ་

ཆེན་པོ་ཆོས་ཀྱི་སྐུ་ཐོབ་པས། བདག་ཉིད་སྨན་དུ་གྱུར་པར་བྱིན་གྱིས་རླབ་ནས། སེམས་ཅན་དེ་དག་གི་འདོད་ཆགས་ཀྱི་གདུང་བ་དང་། ཞེ་སྡང་གི་གདུང་བ་དང་། གཏི་མུག་
གི་གདུང་བ་རབ་ཏུ་ཞི་བར་བྱེད་ནུས་སོ། །དེ་བས་ན་ཤ་རིའི་བུ་རྣམས་གྲངས་དེས་ཀྱང་འདི་ལྟར་རིག་པར་བྱ་ཏེ། གང་སྨན་པ་ཕལ་དང་། སྨན་གྱི་སྐུ་བའི་སྦྱོར་བ་ཕལ་གྱིས་སེམས་
ཅན་དེ་དག་གི་འདོད་ཆགས་ཀྱི་གདུང་བ་དང་། ཞེ་སྡང་གི་གདུང་བ་དང་། གཏི་མུག་གི་གདུང་བ་རབ་ཏུ་ཞི་བར་ནུས་པར་སླབ་པ་མ་ཡིན་གྱི། གཞན་ཡང་དེ་བཞིན་
གཤེགས་པ་བླ་ན་མེད་པའི་སྨན་པའི་རྒྱལ་པོ་ཆེན་པོ་དང་། བྱང་ཆུབ་སེམས་དཔའ་སེམས་དཔའ་ཆེན་པོ་ཆོས་ཀྱི་སྐུ་ཐོབ་པས། སེམས་ཅན་དེ་དག་གི་འདོད་ཆགས་
ཀྱི་གདུང་བ་དང་། ཞེ་སྡང་གི་གདུང་བ་དང་། གཏི་མུག་གི་གདུང་བ་རབ་ཏུ་ཞི་བར་ནུས་པར་རིག་པར་བྱའོ། །ཤ་རིའི་བུ་དེ་ཇི་སྙམ་དུ་སེམས་ཅན་གྱི་ཁམས་རབ་ཏུ་མང་ངམ།
གསོལ། ཇི་ལྟར་བཅོམ་ལྡན་འདས་ཀྱིས་གསུངས་པའི་དོན་བདག་གི་འཚལ་ཏེ། །སེམས་ཅན་གྱི་ཁམས་ནི་རབ་ཏུ་མང་གི། སའི་ཁམས་ནི་དེ་ལྟ་མ་ལགས་སོ། །
ཆུའི་ཁམས་ནི་དེ་ལྟ་མ་ལགས། མེའི་ཁམས་ནི་དེ་ལྟ་མ་ལགས། རླུང་གི་ཁམས་ནི་དེ་ལྟ་མ་ལགས་སོ། །བཀའ་སྩལ་པ། དེ་དེ་བཞིན་ནོ། །ཤ་
རིའི་བུ་སེམས་ཅན་གྱི་ཁམས་ནི་རབ་ཏུ་མང་གི་སའི་ཁམས་ནི་དེ་ལྟ་མ་ཡིན། ཆུའི་ཁམས་ནི་དེ་ལྟ་མ་ཡིན། མེའི་ཁམས་ནི་དེ་ལྟ་མ་ཡིན། རླུང་གི་ཁམས་ནི་དེ་ལྟ་མ་ཡིན་ནོ། །

༄༅། །ཡང་ཤ་རིའི་བུ་སེམས་ཅན་སྐལ་པ་མཉམ་པར་གྱུར་པ། འདི་ལས་ཕྱིར་རོལ་གྱི་དྲང་སྲོང་
གི་ལྟའི་མིག་ལ་སྣང་གྱུར་བ། ཉན་ཐོས་དང་རང་སངས་རྒྱས་ཀྱི་ལྷའི་མིག་ལ་སྣང་བར་མ་གྱུར་པ་ཡོད་དོ། །ཤ་རིའི་བུ་གང་ཤིང་རྟའི་འཁོར་ལོ་ཙམ་གྱི་ཁྱོན་ལ། དེ་བཞིན་
གཤེགས་པའི་ལྷའི་སྤྱན་ལ་སྣང་བར་གྱུར་པ་དེ་ནི་རབ་ཏུ་མང་སྟེ། སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཀྱི་ལྷ་དང་མིར་བཅས་པའི་སྐྱེ་དགུ་ནི་དེ་ལྟ་མ་ཡིན་ཏེ།
དེ་ལྟར་སེམས་ཅན་གྱི་ཁམས་དཔག་ཏུ་མེད་དོ། །ཤ་རའི་བུ་ཇི་ཙམ་སྟོང་གསུམ་གྱི་སྟོང་ཆེན་པོའི་འཇིག་རྟེན་ཁམས་ཀྱི་སེམས་ཅན་སྒོ་ང་ལས་སྐྱེས་པ་འམ། མངལ་ནས་
སྐྱེས་བ་འམ། །དྲོད་ཤེར་ལས་སྐྱེས་པ་འམ། རྫུས་ཏེ་སྐྱེས་པ་འམ། གཟུགས་ཅན་ནམ། གཟུགས་མེད་པ་འམ། འདུ་ཤེས་མེད་པ་ལས་
འདུ་ཤེས་མེད་འདུ་ཤེས་མེད་མིན་ནམ། སྣང་བའི་མི་སྣང་བ་འམ། ཇི་ཙམ་སེམས་ཅན་གྱི་ཁམས་སུ་བཏག་པ་དེ་དག་ཐམས་ཅད་ཡོངས་སུ་རྟག་པ་བཟུང་སྟེ། སྐད་ཅིག་
ཐང་ཅིག་ཡུད་ཙམ་ཅིག་ལ་སྔ་ཕྱི་མེད་པར་མི་ལུས་ཐོབ་པར་འགྱུར་དེ་དག་ཐམས་ཅད་མིར་གྱུར་ནས་ཀྱང་སྨན་པར་གྱུར་ཏེ། དེའི་ཚད་ཀྱང་བསྐལ་པར་གནས་པར་གྱུར་ནས་ཡོངས་སུ་
བཟླུང་སྟེ། སློབ་དཔོན་ཁམས་གསོ་བ་ལ་མཁས་པ་འདི་ལྟ་སྟེ། ཤ་རིའི་བུ་ད་ལྟར་གྱི་སྨན་པའི་རྒྱལ་པོ་འཚོ་བྱེད་ལྟ་བུ་དེ་དག་ཐམས་ཅད་འདུས་ནས་སེམས་ཅིག་གི་འདོད་

ཆགས་ཀྱི་གདུང་བར་བ་ཏུ་ཞི་བར་བྱ་བ་དང་། ཞེ་སྡང་གི་གདུང་བ་དང་། གཏི་མུག་གི་གདུང་བ་རབ་ཏུ་ཞི་བར་བྱ་བའི་ཕྱིར། འབད་ཅིང་སྨན་པ་རེ་རས་ཀྱང་།
བུ་སིལ་བའི་ཡན་ལག་གི་སྨན་རི་རབ་ཙམ་གྱི་ཕུང་པོ་སྡུས་ནས་དེ་དག་ཐམས་ཅད་སེམས་ཅན་ཅིག་གི་འདོད་ཆགས་ཀྱི་གདུང་བ་རབ་ཏུ་ཞི་བར་བྱ་བའི་ཕྱིར་བསིལ་བ་ཡན་ལག་གི་སྨན་གྱི་ཕུང་
པོ་བཏག་ཏེ་བསྐུས་པར་གྱུར་ཀྱང་། ཤརིའི་བུ་སྨན་པ་ཚེའི་ཚད་བསྐལ་བར་གནས་པ་ཐམས་ཅད་སྐྱེ་བར་གྱུར་ལ། བསིལ་བའི་ཡན་ལག་གི་གོ་སྨན་གྱི་ཕུང་པོ་དེ་
དག་ཐམས་ཅད་ཡོངས་སུ་འགྲིབས་ཤིང་ཟད་པར་གྱུར་ཀྱང་། སེམས་ཅན་ཅིག་གི་འདོད་ཆགས་ཀྱི་གདུང་བ་དང་། ཞེ་སྡང་བླ་དང་། གཏི་མུག་
གི་གདུང་བ་དེར་བ་ཏུ་ཞི་བར་མི་ནུས་ཀྱི། དེ་ལྟར་དེ་བཞིན་གཤེགས་པས་མ་སྡུག་པའི་ཆོས་ཀྱི་སྨན་དང་། རྩི་སྐྱེ་བའི་སྦྱོར་བས་ནི། སེམས་ཅན་དུ་མ་སེམས་
ཅན་བརྒྱ་ཕྲག་དུ་མ། སེམས་ཅན་བྱེ་བ་ཁྲག་ཁྲིག་བརྒྱ་སྟོང་དུ་མ། སེམས་ཅན་ཁྲག་ཁྲིག་དཀྲིགས་ཕྲག་དུ་མ། སེམས་ཅན་གཏམས་ཕྲག་དུ་མ་ནས།
བརྗོད་དུ་མེད་པའི་བར་གྱི་སེམས་ཅན་རྣམས་ཀྱི། འདོད་ཆགས་ཀྱི་གདུང་བ་མི་གདུག་པའི་སྨན་དང་། རྩིས་སྐུ་བའི་སྦྱོར་བ་རབ་ཏུ་ཞི་བར་བྱེད་དོ། །བྱམས་
བའི་ཆོས་ཀྱི་སྨ་ན། རྩི་མ་བསྐུ་བའི་སྦྱོར་བས། སེམས་ཅན་དུ་མའི་ཞེ་སྣང་གི་གདུང་བ་རབ་ཏུ་ཞི་བར་བྱེད་དོ། བརྗོད་དུ་མེད་པའི་ཡང་རྗོད་དུ་མེད་པའི་བང་གྱི་

༄༅། ༄༅།སེམས་ཅན་རྣམས་ཀྱི་ཞེ་སྡང་། གི་གདུང་བརབ་ཏུ་ཞི་བར་བྱེད་དོ། །
རྟེན་ཅིང་འབྲེལ་བར་འབྱུང་བའི་སྨན་དང་། རྩིས་སྐུ་བའི་སྦྱོར་བས་སེམས་ཅན་དུ་མའི་གཏི་མུག་གི་གདུང་བདུང་བ་རབ་ཏུ་ཞི་བར་བྱེད་དེ། བརྗོད་དུ་མེད་པའི་ཡང་བརྗོད་
དུ་མེད་པའི་བར་གྱི་སེམས་ཅན་རྣམས་ཀྱི་གཏི་མིག་གི་གདུང་བ་རབ་ཏུ་ཞི་བར་བྱེད་དོ། །བྱང་ཆུབ་སེམས་དཔའ་སེམས་དཔའ་ཆེན་པོ་ཆོས་ཀྱི་སྐུ་ཐོབ་པས་ཀྱང་། བདག་
ཉིད་ཆོས་ཀྱི་སྨན་དུ་གྱུར་བར་བྱིན་གྱི་བརླབས་ནས། སེམས་ཅན་དུ་མའི་འདོད་ཆགས་ཀྱི་གདུང་བ་རབ་ཏུ་ཞི་བར་བྱེད། ཞེ་སྡང་གི་གདུང་བ་རབ་ཏུ་ཞི་བར་བྱེད། གཏི་མུག་གི་
གདུང་བ་རབ་ཏུ་ཞི་བར་བྱེད་དོ། །སེམས་ཅན་བརྗོད་དུ་མེད་པའི་བརྗོད་མེད་པའི་བར་གྱི་འདོད་ཆགས་ཞེ་སྡང་དང་གཏི་མུག་གི་གདུང་བ་རབ་ཏུ་ཞི་བར་བྱེད་དོ། །
དེ་བས་ན་ཤ་རིའི་བུ་རྣམ་གྲངས་འདིས་ཀྱང་འདི་ལྟར་རིག་པར་བྱ་སྟེ། བྱང་ཆུབ་སེམས་དཔའ་སེམས་དཔའ་ཆེན་པོ་གང་ཆོས་ཀྱི་སྐུ་ལ་གནས་ནས། བདག་ཉིད་ཆོས་ཀྱི་
སྨོན་ཏུ་གྱུར་པར་བྱིན་གྱི་རླབས་ནས། སེམས་ཅན་དུ་མ་ནས་སེམས་ཅན་བརྗོད་དུ་མེད་པའི་ཡང་བརྗོད་དུ་མེད་པའི་བར་གྱི་འདོད་ཆགས་ཀྱི་གདུང་བ་རབ་ཏུ་ཞི་བར་བྱེད།
ཞེ་སྡང་གི་གདུང་བ་རབ་ཏུ་ཞི་བར་བྱེད། གཏི་མུག་གི་གདུང་བ་རབ་ཏུ་ཞི་བར་བྱེད་དོ། །ཤ་རིའི་བུ་ངས་མངོན་པར་ཤེས་པ་སྐལ་པ་གྲངས་མེད་པ་དེའི་ཕ་རོལ་གྱི་ཡང་ཆེས་ཕ་རོལ་ན།

དེ་བཞིན་གཤེགས་པ་མར་མེ་མཛད་ཅེས་བྱ་བ་འཇིག་རྟེན་དུ་འབྱུང་ཏེ། སངས་རྒྱས་བཅོམ་ལྡན་འདས་ཞེས་བྱ་བའི་བར་དུའོ། །འདི་ལྟར་བཅོམ་ལྡན་འདས་དེ་བཞིན།
གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་མར་མེད་མཛད་དེས། ང་ལ་གཞོན་ནུ་ཁྱོད་མ་འོངས་པའི་དུས་བསྐལ་པ་གྲངས་མེད་པ་ན། དེ་བཞིན་གཤེགས་
པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཤཱཀྱ་ཐུབ་པ་ཞེ་བྱ་བར་འགྱུར་རོ་ཞེས་ལུང་བསྟན་ཏོ། །ཡང་ཤ་རིའི་བུ་བཅོམ་ལྡན་འདས་དེ་བཞིན་གཤེགས་པ་དགྲ །
བཅོམ་པ་ཡང་དག་པར་རྫོགས་པ་སངས་རྒྱས་མར་མི་མཛོད་ཀྱིས་ལུང་བསྟན་མ་ཐག་ཏུངས་ཆོས་ཀྱི་སྐུ་ཐོབ་པར་གྱུར་ཏེ། ང་ཆོས་ཀྱི་སྐུ་དང་ལྡན་པར་གྱུར་ནས་མར་
མེ་མཛད་ཀྱི་འོག་ཏུ། ལྷའི་དབང་པོ་བརྒྱ་བྱིན་མིག་མཛེས་ཤེས་བྱ་བ་སུམ་བཅུ་རྩ་གསུམ་པ་རྣམས་ཀྱི་བདག་པོ། །རྫུ་འཕྲུལ་ཆེ་བ་མཐུ་ཆེ་བ། དབང་ཆེ་བ་གྲགས་པར་གྱུར་ཏོ། །
ཡ་དེའི་ཚེ་བཛམ་བུ་གླིང་འདིར་གྲོང་ཁྱེར་བརྒྱད་ཁྲི་བཞི་སྟོང་ཕྲག་བཞི་བྱུང་ངོ་། །གྲོང་དང་ཚོང་འདུས་དང་། རི་ཁྲིད་སྟོང་ཕྲག་མང་པོ་བྱུང་སྟེ། གྲོང་ཁྱེར་ཆེན་པོ་དང་།
ཚོང་འདུས་དང་། རི་ཁྲོད་སྟོང་ཕྲག་མང་པོ་དེ་དག་ཐམས་ཅད་ཀྱང་སྲོག་ཚེགས་བྱ་བ་ཁྲག་ཁྲིག་བརྒྱ་སྟོང་དྲག་སྟོང་མང་པོས་གང་བར་གྱུར་ཏོ། །ཡང་དེའི་ཚེ་ནད་ཆེན་པོ་
བསྐལ་བ་བར་མ་བྱུང་སྟེ། སེམས་ཅན་ཕ་རོལ་ཆེར་ལུས་རྨན་ཅན་དུ་གྱུར་ཏེ། ལུས་རུལ་བ་དང་། ལྔ་བ་དང་། འབྲས་དང་མེ་དཔལ་དང་། གཡན་པ་དང་རླུང་དང་ཁྲིས་པ་དང་།

༄༅། །བདཀན་གྱིས་རྒྱས་པར་གྱུར་ཏོ། །དེ་ན་སྨན་པ་བརྒྱ་སྟོང་ཕྲག་མང་པོ་སེམས་ཅན་དེ་དག་གི་ནད་རབ་ཏུ་ཞི་བར་བྱ་བ་ལ་བརྩོན་
པར་བྱེད་དོ། །ཤ་རིའི་བུ་དེ་ནས་སེམས་ཅན་དེ་དག་གསོ་བ་མ་རླེད་དོ། །མགོན་མེད་སྟབས་མེད་ནས་སྐྲ་ཆེར་ཕྱུང་བ། ལྷ་དག་དང་ཤི་ཀླ་རྣམས་དང་། གནོད་སྦྱིན་དྲི་ཟ་
སྲིན་པོ་དང་། མི་དང་མི་མ་ཡིན་པ་དང་། བདག་ཅག་ནད་ལས་ཐར་བྱེད་གང་། བདག་སྡུག་བསྔལ་ཐར་བྱེད་ལ། ནོར་རྣམས་ཐམས་ཅད་སྦྱིན་པར་བྱ། དེའི་བཀིའ་རྗེས་སུ་འཇུག །
བྱས་པ་དག་ཀྱང་གཟོད་པར་བྱ།། །།ཡང་ཤ་རིའི་བུ། ངས་མའི་ལས་འདས་པའི་ལྷའི་མིག་རྣམས་པར་དག་པས།
སེམས་ཅན་དེ་དག་ནད་ཀྱིས་གཟིར་ཏེ། དེ་དག་ཕལ་ཆེར་ལུས་རྨ་ཅན་དུ་གྱུར་ཏེ། ལུས་རུལ་བ་དང་། ལྤ་བ་དང་། འབྲུ་དང་མེ་དཔལ་དང་། གཡན་པ་དང་།
རླུང་དང་། མཁྲིས་པ་དང་། བད་ཀན་གྱིས་རྒྱུས་པར་མཐོང་། མའི་ལས་འདས་པའི་ལྷའི་རྣ་བ་རྣམས་པར་དག་པས་སེམས་ཅན་དེ་དག་གིས་སྒྲ་ཆེར་ཕྱུང་བ་ཐོས་
ཏེ། མཐོང་ཞིང་ཐོང་ནས། སེམས་ཅན་དེ་དག་ལ་སྙིང་རྗེ་ཆེན་པོ་སྐྱེས་ཏེ། དེ་དག་ལ་ངས་འདི་སྙམ་དུ་བསམ་སོ། ང་སེམས་ཅན་འདི་དག་གི་གནས་སུ་གྱུར་
ཅིག །སེམས་ཅན་སྐྱབས་མེད་པ་རྣམས་ཀྱི་སྐྱབས་སུ་གྱུར་ཅིག །སེམས་ཅན་རྟེན་མེད་པ་རྣམ་ཀྱི་རྟེན་དུ་གྱུར་ཅིག །སེམས་ཅན་གསོ་བ་མེད་པ་རྣམས་ཀྱི་གསོ་

བསྦྱར་བར་བྱའོ། །ཤ་རིའི་བུ་ངས་བརྒྱ་བྱིན་གྱི་ལུས་ཆེན་པོ་མི་སྣང་བས་ནས་གྲོང་ཁྱེར་ཆེན་པོ་ཀུ་རུ་ནས་ཤིན་དུ་མི་རིང་བ་བ་ཞིག་ཏུ། དེས་པ་ཞེས་བྱ་བའི་སྲོག་ཆགས་
ཤིག་ཏུ་རྫུས་ཏེ་སྐྱེས་ནས། སྟེང་གི་བར་སྣང་ལ་འདུག་སྟེ། འཛམ་བུ་གླིང་གི་སྐྱེས་བོའི་ཚོགས་ཐམས་ཅད་ལ། ཚིགས་སུ་བཅད་པ་འདི་དག་གིས་བསྐུལ་ཏོ། །གྲོང་
ཁྱེར་ཀུ་རུ་ནས་ནི་མི་རིང་ན། དེས་ཤེས་བྱ་བའི་སྲོགས་ཆགས་རྣམས་པ་ཡོད་དོ། །གང་དག་དེའི་ཤ་ལ་ཡོངས་ཟ་བ། དེ་ཀུན་ནད་ལས་ཡོངས་ཐར་བར་འགྱུར། འཇིགས་
ཤིང་སྐྲགས་པ་དག་ཏུ་མ་བྱེད་པར་། དེའི་ཤ་ནི་ཇི་ལྟར་འདོད་དཀར་ལོང་། དེ་ནི་གནོད་པར་མི་སེམས་ཁྲོ་གཤེ་མེད། དེ་ནི་འཛིམ་བུ་གླིང་གི་རྩི་ཡིན་ནོ། །དེ་ལྟར་ཤ་རིའི་
བུ་གྲོང་ཁྱེར་ཆེན་པོ་བརྒྱད་ཁྲི་བཞི་སྟོང་པོ་དེ་དག་དང་། གྲོང་དང་གྲོང་ཁྱེར་དང་། ཚོང་འདུས་དང་། རི་ཁྲོད་སྟོང་པོ་དེ་དག་ན། སེམས་ཅན་ན་བ་ཇི་སྙེད་ཡོད་པ་དེ་དག་
ཐམས་ཅད་ཀྱིས་སྒྲ་དེ་ཐོས་ནས། གྲོང་ཁྱེར་ཆེན་པོ་ཀུ་རུ་ཞེས་བྱ་བ་ག་ལ་བ་དང་། སྲོག་ཆགས་ཀྱི་རྣམ་པ་དེས་པ་གང་ན་ཡོད་པ་གང་སོང་ཏེ་བྱིན་ནས། སྲོག{ས་}ཆགས་
དེས་པ་ཞེས་བྱའི་ལུས་ལས་ཤ་ཅད་ཁྱེར་ཡང་། དེའི་ལུས་ཤ་ཡོངས་སུ་བྲད་པར་མ་གྱུར་ཏེ། དེའི་ཚེ་ཚིགས་སུ་བཅད་པ་འདི་འབྱུང་ངོ་། །གང་ཕྱིར་བདེན་པས་བྱང་ཆུབ་རེག་
གྱུར་ཞིང་། ཡེ་ཤེས་ཕུང་པོ་དེ་ཟད་མི་འགྱུར་ཏེ། ངའི་ཚིག་བདེན་པར་འགྱུར་ཞིན། ལུས་ལ་ཤ་ནི་ནམ་ཡང་ཟང་མི་གྱུར། དེ་ལྟར་ཤ་རིའི་བུ་འཛམ་བུ་གླིང་ཀུན་གྱི་སྐྱེ་བོའི་ཚོགས་

༄༅། །ཐམས་ཅད་ཀྱི། དེས་པ་ཞེས་བྱ་བའི་སློག་ཆགས་ཀྱི་ཤ་བཅད་ཅིང་ཁྱེར་དེའི་ལས་བྲི་བའམ་གང་བར་མི་མངོན་ཏེ། ཡང་བཅད་ཡང་བཅད་
ཀྱང་{སླང་}སླར་དེ་བཞིན་དུ་སྐྱེའོ། །ཡང་ཤ་རིའི་བུ་གང་སེམས་ཅན་ནད་བ་རྣམས་ཀྱིས། དེས་པ་ཞེས་བྱ་བའི་སྲོག་ཆགས་ཀྱི་ཤ་ཟོས་ན། དེ་དག་གི་ནད་ཐམས་ཅད་བྱུང་སྟེ།
ནད་མད་ཅིང་བདེ་བ་ལས་མི་འགྱུར་བར་གྱུར་ཏོ། །དེ་བཞིན་དུ་མཐར་གྱིས་འཛམ་བུའི་གླིང་ན་ན་བ་ཐམས་ཅད་ཀྱི་ནད་སྣ་ཚོགས་བྱང་སྟེ། ནད་མེད་པར་བྱས་ནས།
བདེ་ཞིང་གྱུར་བ་མེད་དོ། །དེ་ནས་འཛམ་བུའི་གླིང་གི་སྐྱེས་པ་དང༌། བུད་མེད་། ཁྱེའུ་དང༌། བུ་མོ་དང་། མི་ཐམས་ཅད་འདི་སྙམ་དུ་སེམས་ཏེ། དེས་པ་
ཞེས་པའི་སོག་ཆགས་དེས་། བདག་བཅད་ནད་ལས་ཡོངས་སུ་ཐར་ཏེ། བདེ་བཞིན་གྱུར་བ་མེད་པར་བྱས་ན། བདག་ཅག་གིས་དེ་ལ་མཆོད་པ་དང་།
བཀུར་སྟི་ཇི་ཞིག་བྱ་སྙམ་སྟེ། དེ་དག་ཐམས་ཅད་ཅིག་ཏུ་འདུས་སོ། །འདུས་ནས་དེས་པ་ཞེས་བྱ་བའི་སྲོག་ཆགས་ག་ལ་བ་དེར་སོང་སྟེ་ཕྱིན་ནས། སྲོག་
ཆག་དེས་པ་ལ་ཁོང་ཡུག་ཏུ་བསྟོར་ཏེ། སླར་ཚགས་སུ་བཅད་པ་འདི་སྨྲས་སོ། །ཁྱོད་ནི་སྨན་པ་ཁྱོད་ཉིད་སྨན། ཁྱོད་ལ་མཆོད་པ་ཇི་བགྱི་བ། བདག་
ཆག་ལ་ནི་བཀའ་སྩོལ་ཅིག །ཤརིའི་བུ་ཨེ་མའི་སྐྱེ་བོའི་ཚོགས་རྣམས་འདུན་པར་གྱུར་ཏོ། །སྙམ་དུ་ངས་ཤེས་ནས། ལུས་ཆེན་པོ་དེ་མི་སྣང་

བར་བྱས་ཏེ། རང་གི་བརྒྱ་བྱིན་གི་ཆུ་བྱང་དུ་འདུག་ནས། སྐྱེ་བོའི་ཚོགས་ཆེན་པོ་དེ་དག་ལ་སྨྲས་པ། ཀྱེ་གྲོགས་པོ་དག་ང་ལ་གྲོང་དང་། གྲོང་ཁྱེར་དང་།
གྲོང་དལ་དང་། ཡུལ་དང་། རྒྱལ་པོའི་ཕོ་བྲང་འཁོར་མི་དགོས་སོ། །གྲོགས་པོ་དག་ང་ལ་ཞིང་གི་དངོས་པོ་དང་། ཁྱིམ་གྱི་དངོས་པོ་དང་། འགྲོན་བུ་
དང༌། གསེར་དང་ནོར་བུ་དང་མུ་གཏིག་དང་། བྱེ་དུ་རྱ་དང་། དུང་དང་མན་ཤེལ་དང་བྱི་རུ་རྣམས་མི་དགོས་སོ། །གྲོགས་པོ་དག་ང་ལ་གླང་པོ་ཆེ་དང༌། རྟ་དང་།
རྔ་མོང་དང་། བ་ལང་དང་། བོང་བུ་དང་། ལུག་དང་ཁྱིམ་བྱ་དང་། བག་རྣམས་མི་དགོས་སོ། ། སྐྱེས་པ་དང་། བུད་མེད་དང་། ཁྱེའུ་དང༌། བུ་མ་དང་།
བྲན་ཕོ་དང་། བྲན་མོ་དང་། ཞོ་ཤས་འཚོ་བའི་མི་རྣམས་མི་དགོས་སོ། །བཟའ་བ་དང་བཏུང་བ་དང་། མལ་ཆ་དང་ན་བའི་གསོས་སྨན་དང་། ཡོ་བྱད་དང་
སྐྱེ་མོས་ཚལ་དང་། དཀའ་ཐུབ་ཀྱི་ནགས་ཚལ་གྱི་ལོངས་སྤྱོད་རྣམས་ཀྱང་མི་དགོས་སོ། །ཀྱེ་གྲོགས་པོ་དག་ཁྱེད་ཀྱིས་སྲོག་ཆོག་པ་སྤོངས་ལ་སྲོག་གཅོད་པ་ལས་
སླར་ལྡོག་པར་གྱི་ཤིག །མ་བྱིན་པར་ལེན་པ་སྤོངས་ལ་ཤ་མ་བྱིན་པར་ལེན་པར་ལྡོག་པར་གྱིས་ཤིག། འདོད་པ་ལ་ལོག་པར་གཡེམ་པ་སྤོངས་ལ། འདོད་པ་ལ་ལོག་པར་གཡེམ་པ་ལས་
སླར་ལྡོག་པར་གྱིས་ཤིག། བརྫུན་དུ་སྨྲ་བ་སྤོངས་ལ། བརྫུན་དུ་སྨྲ་བ་ལས་སླར་ལྡོག་པར་གྱིས་ཤིག། ཕྲ་མ་སྤོངས་ལ། ཕྲ་མ་ལས་སླར་ལྡོག་པར་གྱིས་ཤིག །

༄༅། །དེ་བཞིན་སྦྱར་ཏེ། ངག་རྩུབ་པོ་དང་། ཚིག་ཁྱལ་པ་དང་། བརྣབ་སེམས་དང་། གནོད་
སེམས་དང་། ལོག་པར་ལྟ་བའི་བར་དུ་སྤོངས་ལ། ལོག་པར་ལྟ་བ་ལས་སླར་ལྡོག་པར་གྱི་ཤིག། དེའི་ཚེ་སྐྱེ་བོའི་ཚོགས་ལ་ཚིགས་སུ་བཅད་པ་འདི་དག་སྨྲས་
སོ། །ང་ལ་མགོན་བུ་བྱེ་བ་མི་དགོས་ཏེ། །གསེར་ཕུང་རི་རབབ་ཙམ་ཡང་དགོས་པ་མེད། བུད་མེད་ལྷ་མོ་འདྲ་བ་མི་དགོས་ཏེ། བཟའ་དང་བཏུང་དང་
ཁ་ཟས་མི་དགོས་སོ། །དེས་པའི་སོག་ཆགས་པ་ནི་མཆོད་འདོད་ན། ལས་ཀྱི་ལམ་ནི་རབ་དག་བཅུ་པོ་འདི། ཐམས་ཅད་འདུས་ནས་དེ་དག་བསྲུང་བར་གྱིས།
ཕན་རྩུན་དུ་ཡང་བྱམས་པའི་ཡིད་ཀྱིས་ལྟོ། ལས་ལམ་བཅུ་པོ་རྫོགས་པ་འདི་དག་རྣམས། ཐམས་ཅད་ཅིག་ཏུ་འདུས་དེ་སྲུངས་ཤིག་དང་། ཚེ་ལ་མཆོད་
བ་བྱས་པར་འགྱུར་རོ། བྱང་ཆུབ་སེམས་དཔའ་ནོར་དང་འབྲུ་མི་ཚོལ། ད་ལ་ནོར་རྣམས་དགོས་པ་མ་ཡིན་ཏེ། བཟའ་བཏུང་དག་དང་དབྱིག་ནོར་བུ་འབྲུ་མེ་དགོས །
རྟ་དང་གླང་པོ་ཆེན་ཤིང་རྟ་མི་དགོས་ཏེ། བུད་མེད་མཆོག་དང་རིན་ཆན་གོས་མི་དགོས། ཕན་ཚུན་དུ་ནི་བྱམས་དག་པ་དང་། ཕན་པའི་དངོས་པོ་དག་གིས་སེམས་
སྐྱོད་ལ། ཐམས་ཅད་ཀུན་ཀྱང་ཅིག་འདུས་གྱུར་ལ། དགེ་བཅུའི་ལས་ལམ་དག་རྫོགས་སྲུང་བར་གྱིས། དབང་པོས་མི་རྣམས་དེ་དགར་རབ་སྐུལ་བ། ཚིག་དེ་དག་

གི་ནི་ཐོས་པར་གྱུར་པ་དང་། དགེ་བ་བཅུའི་ལས་ལམ་རྣམས་དག་པ། དགེ་བ་རྣམས་ནི་ཡང་དག་ལམ་ལེན། ཤ་རིའི་བུ་ངས་སྐྱེ་བོའི་ཚོགས་ཆེན་པོ་དེ་དག་ལ །
ཆོས་ཀྱི་གཏམ་ཀུན་སྟན། ཡང་དག་པར་འཛིན་དུ་བཅུག། ཡང་དག་པར་གཟེང་བསྟོང་། ཡང་དག་པར་རབ་ཏུ་དགའ་བར་བྱས་ནས། དེ་དག་ཐམས་ཅད་
ཉན་ཐོས་ཀྱི་ཐེག་པ་དང་། རང་སངས་རྒྱས་ཀྱི་ཐེག་པ་དང་། བླ་ན་མེད་པའི་ཐམས་ཅད་མཁྱེན་པའི་ཡེ་ཤེས་དང་། ཐེག་པ་གསུམ་ལ་ངེས་པར་གྱུར་ཏེ། །
དེ་ལ་ལ་ལ་ནི་ཡོངསུ་མྱ་ངན་ལས་འདས། ལ་ལ་ནི་ཡོངས་ས་མྱ་ངན་ལས་འདུས་པར་འགྱར་རོ། ཤ་རིའི་བུངས་དེ་ལྟ་ལས་ཅིག་ཡོངས་སུ་བཏང་བས་སེམས་ཅན་དེ་སྙིད་
ཐེག་པ་གསུམ་དག་ལ་ཡོངས་སུ་སྨིན་པར་བྱས་སོ། །བྱང་ཆུབ་སེམས་དཔའ་སེམས་དཔའ་ཆེན་པོ་ཆོས་གྱི་སྐུལ་གནས་པའི་རྫུ་ཕྲུལ་ཆེན་པོ་ཇི་འདྲ་བ་དང་། ཆེ་བར་
གྲགས་པ་ཇི་འདྲ་བ་ལ་ལྟོས། དེ་སྐད་ཅེས་བཀའ་སྩལ་པ་དང་། བཅོམ་ལྡན་འདས་ལ་ཚེ་དང་ལྡན་པ་ཤ་རིའི་བུས་འདི་སྐད་ཅེས་གསོལ་ཏོ། །བཅོམ་ལྡན་འདུས་
ས་བྱང་ཆུབ་སེམས་དཔའི་ཆོས་ཀྱི་སྐུ་དེ་ཇི་འདྲ། བཅོམ་ལྡན་འདས་ཀྱིས་བཀའ་བསྩལ་པ། ཤ་རིའི་བུ་བྱང་ཆུབ་སེམས་དཔའི་ཆོས་ཀྱི་སྐུ་ནི་སྟན་པ་སྲ་བ་མི་ཤིགས་པ་
རྡོ་རྗེའི་སྐུ་འཆི་འཕོ་མེད་པ། ཉི་སྐྱེ་བ་ཏེ། དེ་ན་སྐུ་ཐ་དད་པས་འདུས་པ། སེམས་ཅན་རྣམས་ཀྱི་འདུལ་བའི་དབང་གིས། ཐ་དད་དུ་འགྱུར་ཡང་མེས་མི་ཚིག་མཚོན་གྱིས་

༄༅། །མི་ཚུགས་ཏེ། རྡོ་རྗེ་ལྟ་བུར་བསྟན་པ་མི་ཤིགས་པ་ཡིན་ནོ། །ཤ་རིའི་བུ་དེ་ལྟར་ན་བྱང་ཆུབ་སེམས་དཔའ་ཆོས་ཀྱི་སྐུ་ལ་གནས།
བརྩོན་འགྲུས་མ་ཉམས་པ། བརྩོན་འགྲུས་ཀྱི་ཕ་རོལ་དུ་ཕྱིན་པ་ལ་ལྷུར་གྲུབ་པར་སྤྱོད་ཅིང་། ལུས་ཀྱིས་སེམས་ཅན་ཡོངས་སུ་སྨིན་པར་བྱེད་ཀྱང་སེམས་པ་མེད་ཡོངསུ་
ཏོག་པ་མེད་དེ། ལུས་དབེན་པའི་མཚན་གཉིད་དུ་རབ་ཏུ་ཤེས་སོ། །ལུས་དབེན་པའི་མཚན་ཉིད་ཀྱིས་ཀྱང་། ཆོས་ཐམས་ཅད་དབེན་པའི་མཚན་ཉིད་རྗེས་སུ་ཤེས་ལ།
ལུས་དབེན་པའི་མཚན་ཉིད་ཀྱིས་ཆོས་ཐམས་ཅད་ཀྱི་དབེན་པའི་མཚན་ཉིད་ལ་གཉིས་སུ་མེན་བྱེད་དེ། མཚན་ཉིད་གང་ལུས་དབེན་པའི་མཚན་ཉིད་ཡིན་པའི་མཚན་
ཉིད་དེ་ནི། ཆོས་ཐམས་ཅད་དབེན་པའི་མཚན་ཉིད་དེ། དབེན་པའི་མཚན་ཉིད་ཅིག་གི་རྗེས་སུ་འཇུག་གོ། ནང་གི་ཆོས་མི་དམིགས་པའི་ཕྱིར། རང་གི་ལུས་དབེན་པའི་
མཚན་ཉིད་ཡིན་ཀྱི་ཀྱང་སེམས་ཅན་ཐམས་ཅད་ཀྱི་ལུས་དབེན་བའི་མཚན་ཉིད་དུམཉམ་པར་བྱེད་དོ། །སེམས་ཅན་ཐམས་ཅད་ཀྱི་ལུས་དབེན་བའི་མཚན་ཉིད་ཀྱང་ཆོས་ཀྱི་
དབྱིངས་དབེན་པའི་མཚན་ཉིད་ཀྱིས་རྗེ་སུ་ཤེས། ཆོས་ཀྱི་དབྱིངས་པའི་མཚན་ཉིད་ཀྱང་ཆོས་ཐམས་ཅད་དབེན་པའི་མཚན་ཉིད་ཀྱི་རྗེས་སུ་སློབ་ཏེ། དེ་རང་གི་ལུས་
ཀྱི་སེམས་ཅན་གྱི་ལུས་ཀྱི་དེ་བཞིན་ཉིད་རྗེས་སུ་ཤེས་སོ། །དེ་སེམས་ཅན་ཐམས་ཅད་ཀྱི་ལུས་ཀྱི་དེ་བཞིན་གཤེགས་པ་ཉིད་ཀྱི་རང་གི་ལུས་ཀྱི་ཆོས་ཐམས་ཅད་ཀྱི་དེ་

བཞིན་ཉིད་རྗེས་སུ་ཤེས་སོ། ཆོས་ཐམས་ཅད་ཀྱི་དེ་བཞིན་ཉིད་ཀྱིས། རང་གིས་ལུས་ཀྱི་དེ་བཞིན་ཉིད་རྗེས་སུ་ཤེས་སོ། །རང་གི་ལུས་ཀྱི་དེ་བཞིན་ཉིད་ཀྱིས་སངས་
རྒྱས་ཐམས་ཅད་ཀྱི་དེ་བཞིན་ཉིད་རྗེས་སུ་ཤེས་སོ། །སངས་རྒྱས་ཐམས་ཅད་ཀྱི་དེ་བཞིན་ཉིད་ཀྱི་ས། །རང་གི་ལུས་ཀྱི་དེ་བཞིན་ཉིད་ཀྱིས། རང་གི་ལུས་ཀྱི་དེ་
བཞིན་ཉིད་ཀྱི་འདས་པ་དང་། མ་འོངས་པ་དང་། ད་ལྟར་བྱུང་བའི་དེ་བཞིན་ཉིད་རྗེསུ་ཤེས་སོ། །འདུས་པ་དང་མ་འོངས་པ་དད་ད་ལྟར་བར་བའི་དེ་བཞིན་ཉིད་ཀྱིས་
རང་གི་ལུས་ཀྱི་དེ་བཞིན་ཉིད་རྗེས་སུ་ཤེས་ཏེ། འདས་པའི་དེ་བཞིན་ཉིད་ཀྱི་ཀྱང་མ་འོངས་པའི་དེ་བཞིན་ཉིད་འགལ་བར་མི་བྱེད། འདས་པའི་དེ་བཞིན་ཉིད་ཀྱིས་
ཀྱང་། ད་ལྟར་བྱུང་བའི་དེ་བཞིན་ཉིད་འགལ་བར་མི་བྱེད། མ་འོངས་པའི་དེ་བཞིན་ཉིད་ཀྱིས་ཀྱང་། འདས་པའི་དེ་བཞིན་ཉིད་འགལ་བར་མི་བྱེད། འདས་
པའི་དེ་བཞིན་ཉིད་ཀྱིས་ཀྱིང་། མ་འོངས་པའི་དེ་བཞིན་ཉིད་འགལ་བར་མི་བྱེད། མ་འོངས་པའི་དེ་བཞིན་ཉིད་ཀྱིས་ཀྱང་། ད་ལྟར་བྱུང་བའི་དེ་བཞིན་ཉིད་འགལ་
བར་མ་བྱེད། དེ་ལྟར་བྱུང་བའི་དེ་བཞིན་ཉིད་ཀྱིས་ཀྱང་། མ་འོངས་པའི་དེ་བཞིན་ཉིད་འགལ་བར་མི་བྱེད། མ་འོངས་པའི་དེ་ཉིད་ཀྱི་ཀྱང་། ད་ལྟར་བྱུང་བའི་
དེ་བཞིན་ཉིད་འགལ་བར་མ་བྱེད། ད་ལྟར་བྱུང་བའི་དེ་བཞིན་ཉིད་འགལ་བར་མི་བྱེད། འདས་པའི་དེ་བཞིན་ཉིད་ཀྱིས་ཀྱང་། ད་ལྟར་བྱུང་བའི་དེ་

༄༅། །བཞིན་ཉིད་འགལ་བར་མ་བྱེད་དོ། །ཡང་འདས་པའི་དེ་བཞིན་ཉིད་དང་། མ་འོངས་པ་དང་། ད་ལྟར་བྱུང་
བའི་དེ་བཞིན་ཉིད་ཀྱང་ཡིན་པ་དེ་ཉིད་། ཕུང་པོ་ན་ཁམས་དང་སྐྱེས་མཆེད་པའི་དེ་བཞིན་ཉིད་དོ། ཕུང་པོ་ནི་དང་ཁམས་དང་ཀྱེ་མཆེད་ཀྱི་དེ་བཞིན་ཉིད་གང་ཡིན་པ་དེ་ཉིད་
ཀུན་ནས་ཉོན་མོངས་པ་དང་རྣམ་པར་བྱང་བའི་དེ་བཞིན་ཉིད་དོ། །ཀུན་ནས་ཉོན་མོངས་བ་དང་། རྣམ་པར་བྱང་བའི་དེ་བཞིན་ཉིད་གང་ཡང་དེ་ཉིད། མྱངན་ལས་འདས་
པ་དང་འཁོར་བའི་དེ་བཞིན་ཉིད་དོ། །འཁོར་བ་དང་མྱ་ངན་ལས་འདས་པའི་དེ་བཞིན་ཉིད་གང་ཡིན་པ་དེ་ཉིད་མ་མོངས་པར་འདུ་བྱེད་དེ་བཞིན་ཉིད་དོ། །མངོན་པར་
འདུ་བྱེད་པའི་དེ་བཞིན་ཉིད་གང་ཡིན་པ། འདུ་བྱེད་ཐམས་ཅད་ཀྱི་དེ་བཞིན་ཉིད་ཀྱི་ཀྱང་དེ་ཉིད་ཡིན་ཏེ། ཡང་ཤ་རིའི་བུ་དེ་བཞིན་ཉིད་གང་ཡིན་པ། འདུ་བྱེད་ཐམས་ཅད་
ཀྱི་དེ་བཞིན་ཉིད་ཀྱང་། དེ་ཉིད་ཡིན་ཏེ། ཡང་ཤ་རིའི་བུ་དེ་བཞིན་ཉིད་ཅེས་བྱ་བ་ནི་ཁོ་ནའོ། །དེ་བཞིན་ཉིད་དོ། །གཞན་མ་ཡིན་པ་ཉིད་དོ། །བྲལ་བ་མེད་པའོ། །
ལུས་མེད་པའོ། །དེ་བཞིན་ཉིད་ལ་ནི་ལུས་གང་ཡང་མེད་དེ། ལུས་མེད་པའི་དེ་བཞིན་ཉིད་དོ། །དེ་བས་ན་དེ་བཞིན་གཤེགས་པའི་ལུས་ཤེས་སོ། །དེའི་ཕྱིར་འདི་ནི་དེ་
བཞིན་ཉིད་ཀྱི་ལུས་ཏེ། དེའི་ཕྱིར་དེ་བཞིན་གཤེགས་པའི་ལུས་ཤེས་བྱའོ། །ལུས་དེ་ལྟ་བུ་ནི་ལུས་ཐམས་ཅད་དེ་བས་ན་བྱང་ཆུབ་སེམས་དཔའ་ལུས་ཐམས་ཅད་ཀྱང་སྟོན་ལ།

དེ་བཞིན་གཤེགས་པའི་ལུས་ཀྱང་མི་བྱེད་དེ། ལུས་མེད་པ་རྩོན་པ་མེད་པས། གཟུགས་ཀྱི་ལུས་ཐམས་ཅད་ཀྱང་སྟོན་ལ། དེ་བཞིན་གཤེགས་པའི་ལུས་ཀྱང་འཁྲུགས་
པར་མི་བྱེད་དོ། །དེ་བཞིན་གཤེགས་པའི་ཡེ་ཤེས་ཀྱིས་ཀྱང་། དེ་བཞིན་གཤེགས་པའི་སྐུ་ལ་སོ་སོར་རྟོག་ཏེ། དེ་བཞིན་གཤེགས་པའི་སུ་མཉམ་པ་ཉིད་ཀྱིས་རང་གི་
ལུས་མཉམ་པ་ཉིད་དུ་སོ་སོར་རྟོག་གོ། རང་གི་ལས་མཉམ་པ་ཉིད་ཀྱི་ལུས་དང་ལུས་མེད་པ་ཐམས་ཅད་ཀྱི་མཉམ་པ་ཉིད་སོ་སོར་རྟོག་གོ། ལུས་དང་ལུས་མེད་པ་ཐམས་ཅད་
ཀྱི་མཉམ་པ་ཉིད་ཀྱིས་ཤིན་དུ་ལུས་མེད་པའི་ལུས་སུ་མཐོང་ངོ་། །ལུས་ཐམས་ཅད་རྟེན་ཅིང་འབྲེལ་ཏེ་འབྱུང་བར་ཡང་ཤེས་སོ། །ཤེས་ནས་ཀྱང་ཆོས་ཀྱིས་མངོན་པར་
བསྒྲུབ་ནས། ཆོས་ཀྱི་སྒྲ་ཉིད་ཡིན་གྱི་ཕུང་པོ་དང་ཁམས་དད་ཀྱེ་མཆེད་གྱི་ལུས་ནི་མ་ཡིན་ནོ། །དེ་ཆོས་ཀྱི་སྐས་རབ་ཏུ་ཕྱེ་བས་མཐོང་བས་ཀྱང་སེམས་ཅན་རྣམས་འདུ་ལོ། །
ཐོས་པས་ཀྱང་སེམས་ཅན་རྣམས་འདུལ་ལོ། །རེག་པས་ཀྱང་སེམས་ཅན་རྣམས་འདུལ་ལོ། སེམས་ཅན་རྣམས་ཀྱི་དོན་བྱེད་དོ། །ཤ་རིབུ་དེ་འདི་ལྟ་སྟེ་དཔེར་ན། སྨན་
བའི་རྒྱལ་པོ་བསོ་བྱེད་ཀྱིས། རྩི་མི་ཐམས་ཅད་སྡུས་ནས། རྩིའི་ཤིང་མང་པོ་སྦྱར་བ་ལས་བུ་མོ་གཟུགས་བཟང་བར་མཛེས་བ། བལྟ་ན་སྡུག་པ་ཁ་དོག་བཟང་པོ་རྒྱས་པའི་
མཆོག་དང་ལྡན་པ་ཤིན་དུ་རྫོགས་པར་ཟིན་པ་བྱི་བདར་བྱས་པ་ཞིག་བྱས་ནས། དེ་འོང་བ་དང་། འགྲོ་བ་དང་། འགྲེང་བ་དང་། འདུག་པ་དང་། ཉལ་བར་བྱས་

༄།།བྱད་ཀྱང་། མི་རྟོག་རྣམ་པར་མི་རྟོག་མོད་ཀྱི་བྱ་བ་དེ་དག་ཀྱང་སྟོན་ནོ། །དེ་ནས་རྒྱལ་པོའམ།
རྒྱལ་བུ་འམ། རྒྱལ་པོའི་དཔོན་པོ་ཆེན་པོ་འམ། ཚོང་དཔོན་ནམ། ཁྱིམ་བདག་གམ། མཁར་གྱི་རྒྱལ་པོ་ཡང་རུང་སྟེ། གང་ན་བ་ཆེན་པོ་ཆེ་བ་དེ་དག་འོངས་
ནས་དེ་དག་ལ་སྨན་པའི་རྒྱལ་པོ་གསོ་བྱེད་ཀྱིས་སྨན་གྱི་བུ་མོ་དེ་དང་། སྤྲད་པ་དང་། པྲད་མ་ཐག་དུ་ནད་ཐམས་ཅད་དུམ་པར་འགྱུར་ཏེ། གྱུར་བ་མེད་ཅིང་བདེ་
བར་འགྱུར་རོ། །ཤ་རིའི་བུ་དེ་ལྟར་སྨན་པའི་རྒྱལ་པོ་གསོ་བྱེད་འཇིག་རྟེན་གྱི་ནད་གསོ་བ་ཤེས་པ་དེ་སྨན་པ་གཞན་དག་ལ་མེད་དོ། །ཤ་རིའི་བུ་དེ་བཞིན་དུ་བྱང་ཆུབ་
སེམས་དཔའི་ཆོས་ཀྱི་སྐུས་ཕྱེ་བ་ཡང་འདི་ལྟ་སྟེ། བྱང་ཆུབ་སེམས་དཔའ་ལས་ལ་སྐྱེས་པ་དང༌། བུད་མེད་དང་། ཁྱེའུ་དང༌། བུ་མོ་སེམས་ཅན་ཇི་སྙིད་འདོད་
ཆགས་དང་། ཞེ་སྡང་དང་། གཏི་མུག་གིས་གདུངས་པ་རྣམས་ཀྱིས་རེག་ན། དེ་དག་རིག་མ་ཐག་ཏུ་བྱང་ཆུབ་སེམས་དཔའ་དེའི་སྐྱོན་གྱི་སྨོན་ལམ་ཤིན་དུ་ཡོངས་སུ་
དག་པས། ནད་ཐམས་ཅད་བྱུང་ཞིང་གདུང་བ་ཡང་མེད་པར་འགྱུར་རོ། །ཤ་རིའི་བུ་ཡང་བྱང་ཆུབ་སེམས་དཔའ་ཆོས་ཀྱི་ལུས་ཅན་གྱི་ལུས་ནི་ཟས་དང་དང་སྐོམ་
གྱི་གསོ་བ་མ་ཡིན། ཟས་ཁམ་གྱིས་ཟ་བས་ལུས་གསོ་བ་མ་ཡིན་གྱི། དེ་ཁ་ཟས་ཐམས་ཅད་ཡོངས་སུ་མི་ཤེས། སེམས་ཅན་ཐམས་ཅད་ལ་སྙིང་རྩེ་བའི་ཕྱིར་ཟས་བྲའོ། །

དེ་ཟས་ཟ་ཡང་ལུས་ཀྱི་ན་དུ་གཏོང་བར་མི་བྱེད་དོ། །ཆོས་ཀྱི་སྐུའ་སྟོབས་ལས་ཀྱང་ལས་ཀྱང་མི་ཉམས་ཡོངས་སུ་མི་ཉམ་མོ། །ཤརིའི་བུ་ཡང་བྱང་ཆུབ་སེམས་
དཔའ་ཆོས་ཀྱི་ལུས་ཅན་ལ་ཚེ་དད་འཆི་འབོ་དང་། སྐྱེ་བ་ཡང་མེད་ལ་སེམས་ཅན་ཡོངས་སུ་སྨིན་པར་བྱ་བའི་ཕྱིར། འཚོ་བ་དང་སྐྱེ་བ་ཡང་སྟོན་ཏོ། །དེ་འཆི་ཕོ་ཡང་
ཆོས་ཐམས་ཅད་འཆི་འཕོ་མེད་པ་དང་། མངོན་པར་འདུ་བྱེད་པ་མ་ཡིན་པར་རབ་ཏུ་ཤེས་སོ། །སྐྱེ་ཡང་ཆོས་ཐམས་ཅད་འཕོ་བ་མེད་པ་རབ་ཏུ་ཤེས་སོ། །འབྱུང་
ཡང་ཆོས་ཐམས་ཅད་སྐྱེ་བ་མེད་པར་རབ་ཏུ་ཤེས་སོ། །དེ་ཆོས་ཀྱི་ལུས་དང་ཆོས་ཀྱི་ཟས་དང་ཆོས་ཀྱི་སྟོབས་དང་། ཆོས་ལ་རྟོག་པས་སེམས་ཅན་ཡོངས་སུ་སྨིན་
པར་བྱ་བའི་ཕྱིར་སྔོན་གྱི་སྨིན་ལམ་ལྷུན་གྱི་འགྲུབ་པས་བརྩོན་འགྲུས་མ་ཉམས་པར་བརྩོན་འགྲུས་ཀྱི་ཕ་རོལ་ཏུ་ཕྱིན་པ་སྤྱོད་དོ། །དེ་ནས་བཅོམ་ལྡན་འདས་
ཀྱི་དོན་དེ་ཉིད་རྒྱས་པར་བར་བསྟན་པའི་ཕྱིར། དེའི་ཚེ་ཚིགས་སུ་བཅད་པ་འདི་དག་གསུངས་སོ། །དེ་དག་ལུས་ནི་རྡོ་རྗེ་ལྟ་བུར་མི་ཤིགས་པ། འདུལ་བའི་འདུ་ཤེས་
ནས་ནི་ཐ་དང་སྟོབས་པར་གྱུར། མཚོན་གྱི་མི་ཚུགས་མེས་ནི་ཚིག་པ་མ་ཡིན་ཡང་། འདུས་པའི་སེམས་ཅན་མཐོང་ནས་ཚུགས་ཤིང་མས་ཚིག་འབྱུང་སེམས་
ཅན་རྣམས་ན་བ་མཐོང་ནས་སྨན་རྣམས་སུ་ཡང་འགྱུར། དེ་བཞིན་གཤེགས་པ་བཀྲེས་པ་རྣམས་ལ་ཟས་དང་སྒོམ་དུ་གྱུར། འོན་ཀྱང་ཆོས་ཀྱི་དབྱིང་ལ་རྣམ་པར་རྟོགས་

༄༅། །པ་ཅ་འང་མེད། ཆོས་ཀྱི་སྐུ་དང་ལུ་མེད་ཚུལ་ཅིག་རབ་ཏུ་འཇུག། ཤེད་ལས་སྐྱེས་དང་གསོ་དང་ཤེད་ཅན་ཡོད་ས་མིན་ཏེ།
ཆོས་ནི་རྟེན་ཅིང་འབྲེལ་ཏེ་བྱུབ་བར་ཤེས། གལ་ཏེ་རྐྱེན་ཡོད་པ་སྡུག་བསྔལ་ལམ་འབྱུང་སྟེ། རྐྱེན་མེད་པ་ན་སྡུག་བསྔལ་ལམ་ནི་འཆད་པར་འགྱུར། གཟུགས་འདི་དབུ་བ་རྡོས་
པ་འདྲ་སྟེ་སྙིང་པོ་མེད། ཚོར་བ་ཆུའི་ཆུ་བུར་མཚུངས་ཤིང་འདྲ་བ་སེམས། འདི་ཤེས་དཔྱིད་ཀྱི་དུས་ཀྱི་མིག་རྒྱུ་རྒྱུ་བ་འདྲ། འདུས་བྱེད་རྣམས་ནི་ཆུ་སྐྱེས་ཤིང་དང་འདྲ་
བར་བལྟ། ཇི་ལྟར་གར་ལ་ལྟ་བར་སྒྱུར་སླབས་པ་རྣམས། སྐད་ཅིག་གིས་ནི་གཟུགས་རྣམས་སྣ་ཆོགས་སྟོན་བྱེད་པ། མི་བདེན་བྱེད་པ་ད་ལྟར་རྣམ་ཤེས་ཤེས་གྱུར་ནས།
མཁས་པ་དེ་དག་ཐམས་ཅད་དུ་འདི་སྨོན་པ་མེད། ལོངས་སྤྱོད་རྣམས་ནི་རིག་ཟར་ཆུ་དང་མཚུངས་ཤིང་འདི། གྲོགས་དང་མཁའ་སྦྱི་ན་ཕུད་པོ་ལྟ་བུར་བྱུང་ནས་མེད།
ལོངས་སྤྱོད་འགྱུར་བ་གཏ་དྲག་འཕངས་པའི་འདའི་ལྟར་ཤེས། མཁས་པ་རྣམས་ཀུན་དུ་ལོངས་སྤྱོད་སྨོན་པ་མེད། ལྷའི་འཇིག་རྟེན་ལྷ་རྫས་བདེ་བ་མ་མྱོང་བ། སླར་
ཡང་སེམས་དཔལ་སྡུག་བསྔལ་མང་བ་མཐོང་གྱུར་ནས། བདེ་གཤེགས་སྲས་པོས་དེ་མཐོང་ཐོང་ཐོ་རིས་འགྲོ་མི་བྱེད། ཡིད་ནི་ནམ་མཁའ་འདྲ་བ་དེ་དག་གནས་མེད་དེ། ག་ནས་
དང་བྲལ་བ་རྣམས་ལ་འབྱུང་བ་སྲིད་མ་ཡིན་ནོ། འབྱུང་བ་མེད་རྣམས་སྐྱེ་དང་འཆི་འཕོ་མེད་པར་འགྱུར། བྱང་ཆུབ་སེམས་དཔའི་ཆེ་བ་མ་རྒ་མི་འཆི་འབོ། །ཤ་རིའི་བུ་

གཞན་ཡང་བྱང་ཆུབ་སེམས་དཔའ་བརྩོན་འགྲུས་མ་ཉམས་པ་བརྩོན་འགྲུས་ཀྱི་ཕ་རོལ་ཏུ་ཕྱིན་པ་ལ་སྤྱོད་པ་ན་འདི་ལྟར་སློབ་ཏེ། ཀྱེ་མའོ་འཇིག་རྟེན་གནས་པ་འདི་
ནི་གང་འདོད་ཆགས་ནད་མེད་ཆེན་པོར་རབ་ཏུ་མི་ཤེས། གཏི་མུག་ནད་ཆེན་པོ་རབ་ཏུ་མི་ཤེས་སྟེའི། གསུམ་པོ་འདི་དག་ནད་ཆེན་པོ་རབ་ཏུ་མི་ཤེས་པའི་སྨན་པ་མི་མཁས་
པ་ཤ་སྟག་གིས་ཡོངས་སུ་གང་། སྨན་པ་མི་ཤེས་པ་ཤ་རྟག་གི་ཡོངས་སུ་གང་ནས། ནད་ཆེན་པོ་གསུམ་དེ་དག་གི་སྨན་གསུམ་མི་ཤེས་ཏེ། འདོད་ཆགས་ཀྱི་ནད་ཆེན་པོ་སྨན་
ཆེན་པོའི་སྨན་ཆེན་པོ་མི་གཙང་བ་ཡིན་པར་རབ་ཏུ་མི་ཤེས། ཞེས་སྡང་གི་ནད་ཆེན་པོ་སྨན་ཆེན་པོ་སྨན་ཆེན་པོ་བྱམས་པ་ཡིན་པར་རབ་ཏུ་མི་ཤེས་གཏི་མུག་གི་ནད་
ཆེན་པོ་སྨན་ཆེན་པོ་རྟེན་ཅིང་འབྲེལ་བར་ཏེ་འབྱུང་བ་ཡིན་བར་རབ་ཏུ་མི་ཤེས་ཏེ། ཀྱེ་མའོ་སྨན་པ་དེ་དག་ནི་ནད་གཞན་དག་དང་གསོ་ནས་ཀྱི་ནད་ཐམས་ཅད་ནི་གསོ་བར་མི་ནུས་ཏེ།
ཀྱེ་མའོ་སྨན་པ་དེ་དག་གིས་སྨན་དེ་ནི་རེ་ཤེས་གསོ་ནུས་པ་ཡིན་གྱི། གཏན་ཏུགསོ་བར་བྱེད་པ་མ་ཡིན་ནོ། །དེ་བས་ན་བདག་ཅག་གི་ནི་སྨན་པ་དེ་དག་གི་རྗེས་སུ་བསླབ་པར་མི་བྱའོ། །
བདག་ཅག་གི་ནི་སངས་རྒྱས་བཅོམ་ལྡན་འདས་ཆོས་ཐམས་ཅད་ལ་མཁས་པ་བླ་ན་མེད་པ་སྨན་པའི་སྨན་པའི་རྒྱལ་པོ་ཆེན་པོ་ནད་ཐམས་ཅད་གསོ་བར་བྱེད་པ་དེའི་རྗེ་སུ་
བསླབ་པར་བྱའོ། །བདག་ཅག་གི་ནི་ནད་ཐམས་ཅད་གསོ་བར་བྱའོ། །ནད་གཞན་དང་གཞན་དག་གསོ་བར་མི་བྱ། བདག་ཅག་གི་རེ་ཤེག་གསོ་བར་མི་བྱེད་སྟེ། བདག་

༄༅། །ཅག་གིས་གཏན་དུ་གསོ་བར་བྱའོ། །གང་གི་སྒྲ་ཐོས་པས་འདོད་ཆགས་ཀྱི་ནད་པོ་རབ་ཏུ་ཞི་བར་འགྱུར་བ་དང་། ཞེ་སྡང་
གི་ནད་ཆེན་པོ་རབ་ཏུ་ཞི་བར་འགྱུར་བ་དང་། གཏི་མུག་གི་ནང་ཆེན་པོ་རབ་ཏུ་ཞི་བར་འགྱུར་བ་དེ་ལྟ་བུའི་ཆོ་ཀྱི་སྨན་དང་རྩི་བྱུག་བའི་སྦྱོར་བ་སྡུ་བར་བྱའོ། །ཤ་རིའི་བུ་
དེ་ལྟར་བྱང་ཆུབ་སེམས་དཔའ་སེམས་དཔའ་ཆེན་པོ་བརྩོན་འགྲུས་མ་ཉམས་པ་བརྩོན་འགྲུས་ཀྱི་ཕོ་རོལ་ཏུ་ཕྱིན་པ་སྤྱོད་པ་དང་། དེ་བཞིན་གཤེགས་པ་སྨན་པའི་རྒྱལ་པོ་
བླ་མ་མེད་པ་ཆོས་ཐམ་ཅད་ལ་མཁས་པ་མ་ཏོགས་པར་གང་ཉན་ཐོས་དང་རང་སངས་རྒྱས་ཐམས་ཅད་ཅད་ལ་མེད་པ་དེ་འདྲ་བའི་ཆོས་ཀྱི་སྨན་དང་རྩིས་སྐུ་བའི་སྦྱོར་བ་བདུང་
པར་བྱེད་དེ། ཆོས་ཀྱི་སྨན་དང་ཙིས་སྐུ་བའི་སྦྱོར་བ་དེས། ཆོས་ཀྱི་དུང་པོ་ལ་བསྐུས་ནས་ཡོངས་སུ་སྒྲོག་ཏེ། དེའི་སྒྲས་སྟོང་གསམ་གྱི་སྟོང་ཆེན་པོའི་འཇིག་རྟེན་གྱི་
ཁམས་འདི་མངོན་པར་གོ་པར་བྱེད་དོ། །དེ་ནས་སེམས་ཅན་དུ་མ་སེམས་བརྒྱ་ཕྲག་དུ་མ། སེམས་ཅན་བརྒྱ་སྟོང་ཕྲག་དུ་མ་སེམས་ཅན་བྱེ་བ་བརྒྱ་ཕྲག་དུ་མ། སེམས་བྱེ་བ་
བ་སྟོང་ཕྲག་དུ་མ་སེམས་ཅན་བྱེ་བ་ཁྲག་ཁྲིག་བརྒྱ་སྟོང་ཕྲག་དུ་མ། སེམས་ཅན་དཀྲིགས་ཕྲག་དུ་མ་ནས། དེ་བཞིན་སྦྱར་ཏེ། བརྗོད་དུ་མེད་པའི་ཡང་བརྗོད་དུ་མེད་པའི་བར་
གྱི་སེམས་ཅན་རྣམས་ཀྱི་འདོད་ཆགས་དང་ཞེ་སྡང་དང་། གཏི་མུག་གི་ནང་ཆེན་པོ་རབ་ཏུ་ཞི་བར་འགྱུར་ཏེ། ཤ་རིའི་བུ་འདི་ལྟ་སྟེ་དཔེར་ན། གངས་ཀྱི་རིའི་རྒྱལ་པོ་ལ་སྨན་གྱི་

རྒྱལ་པོ་ཆེན་པོ་འབལ་བར་བྱེད་པ་ཞེས་བྱ་བ་ཞིག་ཡོད་དེ། དེའི་དྲིས་དག་གི་དུག་ཤུལ་ཐམས་ཅད་ལས་རབ་ཏུ་ཐར་བར་འགྱུར་ཏེ། དཔག་ཚད་བརྒྱ་ཙམ་འཁོར་བ་དག་
ཀྱང་དུག་མེད་པར་འགྱུར་རོ། །ཤ་རིའི་བུ་གལ་ཏེ་དུང་ད་མ་རྔལ་སྨན་གྱི་རྒྱལ་པོ་ཆེན་པོ་འབྲལ་བར་བྱེད་པས་བསྐུས་ཏེ། བུས་སར་བརྡུངས་ན། སེམས་ཅན་དག་འཐུངས་
པ་འམ། ཟོས་པ་འམ། བསྐུས་བཟུག་པར་གྱུར་པ་ཇི་སྙེད་པ་དེ་ཐམས་ཅད། དེའི་སྒྲ་ཐོས་ན་དུག་མེད་པར་འགྱུར་རོ། །ཤ་རིའི་བུ་གང་སྨན་པའི་རྒྱལ་པོ་འབྲིལ་བར་བྱེད་པ་
དེ་ལྟ་བུ་ནི་སྨན་པའི་རྒྱལ་པོ་གསོ་བྱེད་མ་གཏོགས་པར་སྨན་པ་ཐམས་ཅད་ཀྱི་མིཤེས་སོ། །ཤ་རིའི་བུ་དེ་བཞིན་དུ་བྱང་ཆུབ་སེམས་དཔའ་སེམས་དཔའ་ཆེན་པོ་ཡང་
དེ་བཞིན་གཤེགས་པ་ཆོས་ལ་མཁས་པ། སྨན་པའི་རྒྱལ་པོ་ཆེན་པོ་སེམས་ཅན་ཐམས་ཅད་ས་ཀྱི་ནད་ཐམས་ཅད་སེལ་བ་མ་གཏོགས་པར། གང་ཉན་ཐོས་དང་
རང་སངས་རྒྱས་ཐམས་ཅད་ལ་མེད་པ་དེ་འདྲ་བའི་ཆོས་ཀྱི་སྨན་དང་། རྩི་སྐུ་བའི་སྦྱོར་བ་སྡུག་པར་བྱེད་དེ། ཆོས་ཀྱི་སྨན་དང་རྩིས་སྐུ་བའི་སྦྱོར་བ་དེས། ཆོས་ཀྱི་དུང་ཆེན་
པོ་ལ། བསྐུས་ནས་ཡོངས་སུ་སྒྲོག་སྟེ། དེའི་སྒྲས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདི་མངོན་པར་གོ་བར་བྱེད་དོ། །དེ་ན་སེམས་ཅན་དུ་མས་དེ་
ཐོས་ནས། འདོད་ཆགས་ཀྱི་ནད་ཆེན་པོ་རབ་ཏུ་ཞི་བར་འགྱུར། ཞེ་སྡང་དང་གཏི་མུག་གི་ནད་ཆེན་པོ་རབ་ཏུ་ཞི་བར་འགྱུར་སེམས་ཅད་དུ་མ། སེམས་ཅན་བརྒྱ་

༄། །ཕྲག་དུ་མ། སེམས་ཅན་སྟོང་ཕྲག་དུ་མ། སེམས་ཅན་སྟོང་ཕྲག་དུ་མ། སེམས་ཅན་བྱེད་དབེ་ཕྲག་དུ་མ། སེམས་
ཅན་བྱེ་བ་བརྒྱ་ཕྲག་དུ་མ། སེམས་སཅན་བྱེ་བ་སྟོང་ཕྲག་དུ་མ། སེམས་ཅན་བྱེ་བ་བརྒྱ་སྟོང་ཕྲག་དུ་མ། སེམས་ཅན་བྱེ་བ་ཁྲག་ཁྲིག་ཕྲག་དུ་མ་དང་། སེམས་ཅན་
དཀྲེགས་ཕྲག་དུ་མ་ནས་དེ་བཞིན་དུ་སྦྱར་ཏེ། བརྗོད་ད་མེད་པ་ཡང་བརྗོད་དུ་མེད་པའི་བར་གྱི་སེམས་ཅན་རྣམས་ཀྱིས་སྒྲ་དེ་ཐོས་ནས། འདོད་ཆགས་ཀྱི་ནད་
ཆེན་པོ་རབ་ཏུ་ཞེ་བར་འགྱུར། ཞེ་སྡ་དང་། གཏི་མུག་གི་ནད་ཆེན་པོ་རབ་ཏུ་ཞི་བར་འགྱུར་རོ། །དེ་གད་ནས་སྡུད་པར་བྱེད་ཅེས་ན་གང་དུ་བྱང་ཆུབ་སེམས་དཔའ་
འདིའི་ནོར་གཞིག་པ་ནས་སོ། ས་བྱང་ཆུབ་སེམས་དཔའ་དེའི་ནོར་གང་དུ་གཞག་ཅེན། བྱང་ཆུབ་སེམས་དཔའི་སྡེ་སྣོད་ཀྱི་ཆོས་ཀྱི་རྣམ་གྲངས་ལས་གུད་ན་
མ་ཡིན་ནོ། ཤ་རིའི་བུ་དེ་ལྟར་བྱང་ཆུབ་སེམས་དཔའ་སེམས་དཔའ་ཆེན་པོ་བརྩོན་འགྲུས་མ་ཉམས། བརྩོན་འགྲུས་ཀྱི་ཕ་རོལ་དུ་ཕྱིན་པ་སྤྱོད་པ་ན།
བྱང་ཆུབ་སེམས་དཔའི་སྡེ་སྣོད་ཀྱི་ཆོས་ཀྱི་རྣམས་གྲང་རབ་ཏུ་ཉན་ཏོ་འཛིན་ཏོ། །འཆང་ངོ་ཀློ་གོ ཀུན་ཆུབ་བར་བྱེད་དོ། །གཞན་དག་ལ་ཡང་འཆད་ཅིང་རྒྱ་
ཆེར་ཡང་དག་པར་རབ་ཏུ་སྟོན་ཏོ། །ཤ་རིའི་བུ་དེ་བས་ན་བྱང་ཆུབ་སེམས་དཔའ་སེམས་དཔའ་ཆེན་པོ་བརྩོན་འགྲུས་ཀྱི་ཕ་རོལ་ཏུ་ཕྱིན་པ་སྤྱོད་པ་ན། བྱང་ཆུབ་སེམས་

དཔའི་སྡེ་སྣོད་ཀྱི་ཆོས་ཀྱི་རྣམས་གྲངས་ཤིན་དུ་ཉན་པར་བྱེད། འཛིན་པར་བྱེད། འཚང་བར་བྱེད། ཀློག་པར་བྱེད། ཀུན་ཆུབ་པར་བྱེད། གཞན་ལ་ཡང་འཆད་
ཅིང་རྒྱ་ཆེར་ཡང་དག་པར་རབ་ཏུ་སྟོན་ཏེ། ཤ་རིའི་བུ་དེ་བས་ན་རྣམ་གྲངས་འདིས་ཀྱིང་འདི་ལྟར་རིག་པར་བྱ་དེ། བྱང་ཆུབ་སེམས་དཔའ་སེམས་དཔའ་ཆེན་པོ་གང་བརྩོན་
འགྲུས་མ་ཉམས་པ། བརྩོན་འགྲུས་ཀྱི་ཕ་རོལ་དུ་ཕྱིན་པ་སྤྱོད་པ་ན། བྱང་ཆུབ་སེམས་དཔའི་སྡེ་སྣོད་ཀྱི་ཆོས་ཀྱི་རྣམ་གྲངས་ཉན་པར་བྱེད། འཆང་བར་བྱེད། ཀློག་
པར་བྱེད། ཀུན་ཆུབ་པར་བྱེད། གཞན་དག་ལ་ཡང་འཆད་ཅིང་རྒྱ་ཆེར་ཡང་དག་པར་རབ་ཏུ་སྟོན་པར་བྱེད་དོ། །ཡང་ཤ་རིའི་བུ་སྔོན་བྱུང་བ་འདས་པའི་དུས་ན། བསྐལ་
པ་གྲངས་མེད་པ་བས་ཀྱང་ཆོས་གྲངས་མེད་པ་ཡངས་པ་དཔག་ཏུ་མེད་པའི་ཕ་རོལ་དུ་གྱུར་པ། དེའི་ཚེ་དེའི་དུས་ན་དེ་བཞིན་གཤེགས་པ་དག་བཅོམ་པ་ཡང་དག་པར་
རྫོགས་པའི་སངས་རྒྱས་པད་མའི་བླ་མ་ཞེས་བྱ་བ་འཇིག་རྟེན་དུ་འབྱུང་ཏེ། སངས་རྒྱས་བཅོམ་ལྡན་འདས་ཞེས་བྱ་བའི་བར་དུ་འོ། །ཤ་རིའི་བུ་དེ་བཞིན་གཤེགས་དགྲ་
བཅོམ་པ་ཡང་དག་པར་བའི་སངས་རྒྱས་པད་མིའི་བླ་མ་དེ་འདི་ལྟ་སྟེ། ཉན་ཐོས་བྱེ་བ་ཕྲག་བརྒྱད་བཅུའི་ཉན་ཐོས་འདས་པ་ཆེན་པོ་ཅིག་བྱུང་སྟེ། ཐམས་ཅད་ཀྱང་
དགྲ་བཅོམ་པ་ཟག་པ་ཟད་པ། ཉོན་མོངས་པ་མེད་པ་དབང་དང་ལྡན་པ་གྱུར་ནས། སེམས་ཀྱི་དབང་ཐམས་ཅད་ཀྱི་དམ་པའི་ཕ་རོལ་དུ་སོན་པ་ཤ་རྟག་གོ། ཤ་རིའི་བུ་

༄༅། །བཅོམ་ལྡན་འདས་དེ་བཞིན་གཤེགས་པ་པད་མིའི་བླ་མ་དེའི་ཚེ། དེའི་ཚད་ནི་ལོ་བརྒྱད་ཁྲི་ཐུབ་པར་གྱུར་རོ། །ཤ་
རིའི་བུ་པད་མའི་བླ་མ་ཡོངས་སུ་མྱ་ངན་ལས་འདས་ནས། དམ་པའི་ཆོས་ལོ་ལྔ་བརྒྱ་བར་དུ་གནས་སོ། །ལོ་ལྔ་བརྒྱའི་བར་དུ་ཡང་དག་པའི་ཆོས་ཀྱི་གཟུག་བརྙན་
གནས་སོ། །ཤ་རིའི་བུ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་པད་མའི་བླ་མ་ཡོངས་སུ་མྱ་ངན་ལས་འདས་ནས། ལོ་བརྒྱ་ལོན་
པ་ན་བྱང་ཆུབ་སེམས་དཔའ་ཅིག་འཇིག་རྟེན་གྱི་ཁམས་གཞན་ཞིག་ནས་ཤི་འཕོས་ཏེ། དེའི་གསུངས་རབས་ལ་རྒྱ་ལ་རིགས་སུ་སྐྱེས་པར་འགྱུར་ཏེ། དེ་བཙས་མ་
ཐག་ཏུ་བདག་ནི་ཆོས་མེད་པའི་རིགས་སུ་སྐྱེས་ཀྱིས། བདག་གིས་ཆོས་སྤྱད་པར་བྱ་ཞེས་ཚིག་དེ་སྐད་སྨྲས་ཏེ། དེའི་མིང་ཆོས་སྤྱོད་ཅེས་བཏག་སོ། །ཤ་རིའི་བུ་
ནས་དེ་ནས་རྒྱལ་བུ་ཆོས་སྤྱོད་དབང་པོ་ཡོངས་སུ་སྨིན་པའི་རྒྱུས་སྐྱེས་ནས་ལོ་ཉི་ཤུ་ལོན་པ་འདྲ་བ་དེ་དད་པས་ཁྱིམ་མེད་པར་རབ་ཏུ་བྱུང་ཏེ། དགོན་པ་ནགས་
ཚལ་གྱི་གནས། བས་མཐའི་གནས་མལ་དུ་གནས་སོ། །དེ་ཅིག་བུ་དབེན་པར་སོང་སྟེ། ནང་དུ་ཡང་དག་པར་འཇོག་པ་ན། ལྷ་ཞིག་ཞིང་འོངས་ནས་དགེ་སློང་
ཁྱེད་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་སྒྲ་རྣམ་པར་གྲགས་པར་གྱུར་གྱིས། །བྱང་ཆུབ་སེམས་དཔའི་སྡེ་སྣོད་ཀྱི་

ཆོས་ཀྱི་རྣམས་གྲངས་ལ་བརྩོན་པར་གྱིས་ཤིག། མ་ཐོབ་པར་བརྩོན་འགྲུས་ཉམས་པར་མ་བྱེད་ཅིག་ཅེས་དོན་དེ་བསྟེན་པ་དང་། དེས་ལྷ་དེ་ལས་ཚིག་དེ་ཐོས་ནས་
དགའ་མགུ་ཡིད་རངས་རབ་ཏུ་དགའ་སྟེ། དགའ་བ་དང་། ཡིད་བདེ་བ་སྐྱེས་ནས། གྲོང་དང་གྲོང་ཁྱེར་དང་། གྲོང་རྡལ་དང་། ཡུལ་འཁོར་དང་།
རྒྱལ་པོའི་ཕོ་བྲང་འཁོར་དང་། ལྗོངས་ནས་ལྫོངསུ་བྱང་ཆུབ་སེམས་དཔའི་སྡེ་སྣོད་ཀྱི་ཆོས་ཀྱི་རྣམས་གྲངས་ཀུན་དུ་ཚོལ་ཞིང་། རྗེས་སུ་སྤྱོད་དོ། །དེ་
གང་དང་གང་དུ་དགེ་འདུན་གྱི་ཀུན་དགའ་ར་བར། དགེ་སློང་ཕ་དང་དགེ་སློང་མ་མཐོང་བ་དང་། དེ་དག་གི་གན་དུ་སོ་ནས། འཕགས་པ་བྱང་ཆུབ་སེམས་དཔའ་
གང་ལ་སླབས་ན། སངས་རྒྱས་ཀྱི་ཆོས་རྣམས་ཀྱིས་འབྱུང་བར་འགྱུར་བའི་བྱང་ཆུབ་སེམས་དཔའི་སྡེ་སྣོད་ཀྱི་ཆོས་ཀྱི་རྣམ་གྲངས་ཀྱི་མིང་ཡང་དེང་གདོན་
རྣ་བས་ཐོས་སུ་ཟད་དོ། ཞེས་སྨྲས་པ་དང་། དེ་འདི་སྙམ་དུ་སེམས་ཏེ། ལྷ་ནི་རྫུན་མི་ཟེར་གྱིས། ཇི་སྲིད་དུ་བྱང་ཆུབ་སེམས་དཔའི་སྡེ་སྣོད་ཀྱི་ཆོས་ཀྱི་རྣམས་གྲངས་
མ་ཐོས་པ་སྲིད་དུ་བརྩོན་འགྲུས་མ་ཉེམས་པར་བྱའོ། །ཉམ་ནས། དེས་ཚེ་དང་ལྡན་པ་དགྲ་བཅོམ་ལྡན་འདས་དེ་བཞིན་གཤེགས་པ་པདྨའི་བླ་མ་དེ་གང་དུ་ཞུགས་ལ་གཞན་
ཅེས་དྲིས་པ་དང་། དེ་དག་གིས་དགེ་སློང་ས་ཕྱོགས་འདིར། བཅོམ་ལྡན་འདས་དེ་བཞི་ན་གཤེགས་པ་པད་མའི་བླ་མ་དེ་མངོན་དུ་བྱས་ནས། དེ་འདི་སྙ་མ་དུ་

༄༅། །སེམས་ཏེ། ཇི་སྲིད་དུ་བཅོམ་ལྡན་འདས་དེ་བཞིན་གཤེགས་པ་པདྨའི་བླ་མ་དེ་ལས། བྱང་ཆུབ་སེམས་དཔའི་
སྡེ་སྣོད་ཀྱི་རྣམ་གྲངས་མངོན་དུ་མ་ཐོས་པ་དེ་སྲིད་དུ་བདག་ས་ཕྱོགས་འདི་ནས་མི་ལྡང་ཞིང་། དཀྱིལ་མོ་དཀྲུང་མི་ཞིག་གོ་སྙམ་སོ། །ཤ་རིའི་བུ་དེ་ལྟར་དྲང་སྲོང་
བརྩོན་འགྲུས་མ་ཉམས་པས། དེ་ལྟར་བུར་དམ་བཅས་པ་རྟན་པར་བྱས་ནས། ས་ཕྱོགས་དེ་ཉིད་དུ་འདུས་སྟེ། ཞག་བདུན་གྱི་བར་དུ་གནས་སོ། །དེ་ཞག་བདུན་
འདས་པ་དང་། ཤར་ཀྱི་ཕྱོགས་མ་ཚམས་ཀྱི་འཇིག་རྟེན་གྱི་ཁམས་བཅུ་པ་ན། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པ་སངས་རྒྱས་རིན་པོ་ཆེའི་
སྙིང་པོ་ཞེས་བྱ་བ་བྱོན་ནས། ཆོས་ཀྱི་སྒོ་ཚིག་བརྒྱད་པོ་འདི་དག་གིས་བྱང་ཆུབ་སེམས་དཔའི་སྡེ་སྣོད་ཀྱི་ཆོས་ཀྱི་རྣམ་གྲངས་ཁོང་དུ་ཆུད་པར་བྱའོ་ཞེས། ཆོས་ཀྱི་སྒོའི་
ཚིག་བརྒྱད་པོ་རྣམས་ཡང་དག་པར་རབ་ཏུ་བསྟན་པ་དང་། དེ་ཆོས་ཀྱི་སྒོའི་ཚིག་རྒྱད་པོ་དེ་དག་གིས་མང་དུ་ཐོས་པ་བསམ་གྱིས་མི་ཁྱབ་པ་བླ་ན་མེད་པ་དང་ལྡན་པར་འགྱུར་
ནས། ས་ཕྱོགས་དེ་ཉིད་ནས་ལངས་ཏེ་སོང་ངོ་། །བརྩོན་འགྲུས་མ་ཉམས་པ་བརྩོན་འགྲུས་ཀྱི་ཕ་རོལ་དུ་ཕྱིན་པ་སྤྱོད་པ་སྟེ། གྲོང་དང་གྲོང་ཁྱེར་དང་། གྲོང་རྡལ་དང་། ལྗོངས།
དང་ཡུལ་འཁོར་དང་། རྒྱལ་པོའི་ཕོ་བྲང་འཁོར་རྣམས་སུ། ལོ་དྲུག་བཅུའི་བར་ཏུ་རྒྱུ་ཞིང་། བྱང་ཆུབ་སེམས་དཔའི་སྡེ་སྣོད་ཀྱི་ཆོས་ཀྱི་རྣམ་གྲངས་འདི་ཉིད་རབ་ཏུ་བསྟན་ཏོ། །

དེས་ལོ་དྲུག་བཅུའི་བར་དུ་ལྷ་དང་མའི་སྲོག་ཆགས་བྱེ་བར་ཚང་བསྙེད་ཐེག་པ་གསུམ་དག་ལ་བཀོད་ནས། འཆི་ཀར་སངས་རྒྱས་ཀྱི་ཞིང་དེ་ཉིད་དུ་མི་རྣམས་དང་སྐལ་པ་མཉམ་
པར་སྐྱེ་བར་གྱུར་ཅིག་ཅེས་སྨོན་ལམ་བཏབས་ནས། དེ་འཆི་བའི་དུས་བྱས་བ་དང་། དེ་འཛམ་བུའི་གླིང་དེ་ཉིད་དུ་ཚོང་དཔོན་གྱི་རིགས་ཤིག་ཏུ་སྔར་སྐྱེས་ཏེ། དེ་བཙས་མ་
ཐག་ཏུ་ཆོས་སྤྱོད་པར་བྱའོ། །ཆོས་སྤྱད་པར་བྱའོ་ཞེས་ཚིག་དེ་སྨྲས་ནས། དེ་སྔ་མ་བཞིན་དུ་མིང་ཆོས་སྤྱོད་ཅེས་བཏགས་སོ། །དེ་བཙས་ནས་ལོན་པ་འདྲ་བ་དེ་དད་
པས་ཁྱིམ་ནས་ཁྱིམ་མེད་པ་རབ་ཏུ་བྱུང་དོ། །དེ་རབ་ཏུ་བྱུང་ནས་རིང་པོར་མི་ལོན་པར་ཡང་། བྱང་ཆུབ་སེམས་དཔའི་སྡེ་སྣོད་ཀྱི་ཆོས་ཀྱི་རྣམ་གྲངས་མངོན་དུ་གྱུར་ཏེ། དེས་
བྱང་ཆུབ་སེམས་དཔའ་སྡེ་སྣོད་ཀྱ་ཆས་ཀྱི་རྣམས་གྲངས་ལ་གནས་ནས། ལོ་དྲུག་བཅུའི་བར་དུ་གྲོང་ནས་གྲོང་དུ། གྲོང་ཁྱེར་ནས་གྲོང་ཁྱེར་དུ། ལྗོངས་ནས་ལྗོངས་དུ། བྱང་ཆུབ་
སེམས་དཔའི་སྡེ་སྣོད་ཀྱི་ཆོས་ཀྱི་རྣམ་གྲངས་འདི་ཡང་དག་པར་རབ་ཏུ་སྟོན་ཅིང་རྒྱུའོ། །དེས་ལོ་དྲུག་བཅུའི་བར་ཏུ་ལྷ་དང་མའི་སྐྱེ་དགུའ་སྲོག་ཆགས་གཞན་བྱེ་བ་འདི་ལྟ་སྟེ།
ཉན་ཐོས་ཀྱི་ཐེག་པ་དང་། རང་སངས་རྒྱས་ཀྱི་ཐེག་པ་དང་། ཐེག་པ་ཆེན་པོ་བླ་ན་མེད་པ་ཡང་དང་ཐེག་པ་གསུམ་དག་ལ་ཡོངས་སུ་སྨིན་པར་བྱས་སོ། །དེ་ཡང་འཆི་
ཀར་མིར་སྐྱེ་བར་གྱུར་ཅིག་ཅེས་སྨོན་ལམ་བཏབ་པ་དང་། དེ་སྨོན་ལམ་གྱི་སྟོབས་ཀྱིས། འཛམ་བུའི་གླིང་དེ་ཉིད་དུ་རྒྱལ་རིག་ཤིག་ཏུ་སླར་སྐྱེས་སྟེ། དེ་བཙས་མ་ཐག་ཏུ་

༄༅། །ལྷས་ཀྱེ་མའོ་འཇིག་རྟེན་ཏུ་སེམས་ཅན་ཆོས་ཀྱི་བླ་མ་འདི་སྐྱེས་སོ། །སྐྱེ་མའོ། །འཇིག་རྟེན་དུ་སེམས་ཅན་གྱི་བླ་མ་
འདི་སྐྱེས་སོ། །ཞེས་སྒྲ་ཕྱུང་ནས། དེའི་མིང་ཆོས་ཀྱི་བླ་མ་ཞེས་བཏགས་སོ། །དེ་ཡང་དབང་པོ་རྣམ་ཡོངས་སུ་སྨིན་པའི་རྒྱུས་སྐྱེས་ནས། ལོ་ཉི་ཤུ་ལོན་པ་འདྲ་བ་དེ་
དད་པས་ཁྱིམ་ནས་ཁྱིམ་མེད་པར་རབ་ཏུ་བྱུང་ངོ་། །དེ་ལྟར་རབ་ཏུ་བྱུང་ནས་དགེ་སློང་ཆོས་ཀྱི་བླ་མ་དེ་དྲན་པའི་སྟོབ་སྐྱེད་པ་དང་། ཤེས་རབ་ཀྱི་སྟོབས་སྐྱེད་པས་སླར་བྱང་ཆུབ་
སེམས་དཔའི་སྡེ་སྣོད་ཀྱི་ཆོས་ཀྱི་རྣམ་གྲངས་མངོན་དུ་གྱུར་ཏོ། ཤ་རིའི་བུ་དེ་ལྟར་དགེ་སློང་ཆོས་ཀྱི་བླ་མས་ཐེ་ཙོམ་གཅོད་པའི་བྱང་ཆུབ་སེམས་དཔའི་སྡེ་སྣོད་ཀྱི་ཆོས་
ཀྱི་རྣམ་གྲངས་འདི་ཉིད་ལོ་དྲུག་ཁྲི་ཚང་བར་གྲོང་དང་གྲོང་ཁྱེར་དང་། གྲོང་རྡལ་དང་། ལྗོངས་དང་། ཡུལ་འཁོར་དང་། རྒྱལ་པོའི་ཕོ་བྲང་འཁོར་སྣ་ཚོགས་སུ་དག་པར་
རབ་ཏུ་སྟན་ཏོ། །དེ་ལོ་སྟོང་དྲུག་ཁྲི་བར་དུ་ལྷ་དང་མའི་སྐྱེ་དགུའི་སྲོག་ཆགས་གཞན་བྱེ་བ་བླ་ན་མེད་མེད་པ་ཡང་དག་པར་རྫོགས་པའི་བྱང་ཆུབ་ལ་ཡོངས་སུ་སྨིན་པར་བྱས་ནས།
དེ་ཡང་འཆི་ཀར་མའི་སྐྱེ་བར་སྨོན་ལམ་བཏབ་ཏེ། དེ་འཆི་བའི་དུས་བྱས་བ་དང་། འཛམ་བུའི་གླིང་དེ་ཉིད་དུ་ཁྱིམ་བདག་རིགས་ཤིངས་ལ་ཆེན་པོ་ལྟ་བུར་སླར་སྐྱེས་སྟེ།
དེ་བཙས་མ་ཐག་དུ་ལྷ་ཞིག་གིས་ཀྱེ་མའོ་འཇིག་རྟེན་དུ་སེམས་ཅན་དྲན་པ་ཐོབ་པ་འདི་སྐྱེས་སོ། །ཀྱེ་མའོ་འཇིག་རྟེན་དུ་སེམས་ཅན་དྲན་པ་ཐོབ་པ་འདི་སྐྱེས་སོ་ཞེས་

སྒྲ་ཕྱུང་ནས། དེའི་མིང་དྲན་པ་ཐོབ་པ་དྲན་པ་ཐོབ་པ་ཞེས་བཏགས་སོ། །དེ་དབང་པོ་ཡོངས་སུ་སྨིན་པའི་རྒྱུས་སྐྱེས་ནས། ལོ་ཉི་ཤུ་ལོན་པ་འདྲ་བ་དེ་དད་པས་
ཁྱིམ་མེད་པར་རབ་ཏུ་བྱུང་ནས། དྲན་པ་མ་བརྗེད་པས་མང་དུ་ཐོས་པ་བསམ་གྱིས་མི་ཁྱབ་པ། བླ་ན་མེད་པ་དང་ལྡན་པར་འགྱུར་རོ། །དེ་ལོ་དྲུག་ཁྲིའི་བར་དུ་གྲོང་ཁྱེར་
དང་། ལྗོངས་དང་། ཡུལ་འཁོར་དང་། རྒྱལ་པོའི་ཕོ་བྲང་འཁོར་དུ་རྒྱུ་ཞིང་ཆོས་སྟོན་པ་ནི། འདི་ལྟ་སྟེ། ཐེ་ཙོམ་ཐམས་ཅད་གཅོད་པ། བྱང་ཆུབ་སེམས་དཔའི་
སྡེ་སྣོད་ཀྱི་ཆོས་ཀྱི་རྣམ་གྲངས་འདི་ཉིད་གྲོང་དང་གྲོང་ཁྱེར་དང་། གྲོ་རྡལ་དང་། ལྗོངས་དང་། ཡུལ་འཁོར་དང་། རྒྱལ་པོའི་ཕོ་བྲང་འཁོར་དུ་ལོ་དྲུག་ཁྲིའི་བར་དུ་
ཆོས་སྟོན་ཏེ། དེས་ལོ་དྲུག་ཁྲིའི་བར་ཏུ་ལྷ་དང་མའི་སྐྱེ་དགུའི་སྲོག་ཆགས་བྱེ་བ་ཕྲག་བ་ཞི་འདི་ལྟ་སྟེ། ཉན་ཐོས་ཀྱི་ཐེག་པ་དང་། ར་སངས་རྒྱས་ཀྱི་ཐེག་པ་དང་།
སངས་རྒྱས་ཀྱི་ཐེག་པ་བླ་ན་མེད་པ། ཐེག་པ་གསུམ་དག་ལ་ཡོངས་སུ་སྨིན་པར་བྱས་སོ། ཤ་རིའི་བུ་དེ་ལྟར་ཆོས་ལ་སྟོན་བའི་དགེ་སློང་དེ། དེ་ནས་ཤིས་འཕོས་ཏེ་
འཆི་བའི་དུས་བྱས་ནས། ཤར་ཕྱོགས་ཀྱི་དེ་བཞིན་གཤེགས་པ་རིན་པོ་ཆེའི་སྙིང་པོའི་སངས་རྒྱས་ཀྱི་ཞིང་དུ་སྐྱེས་སོ། །ཤ་རིའི་བུ་དེ་ལྟར་བྱང་ཆུབ་སེམས་
དཔའ་སེམས་དཔའ་ཆེན་པོ་དེས་ལྷ་དང་མི་དང་ལྷ་མ་ཡིན་གྱི་སྐྱེ་དགུའི་སྲོག་ཆགས་བྱེ་བ་ཕྲག་དྲུག་བཅུར་ཚང་པ་ཐེག་པ་གསུམ་དག་ལ་ཡོངས་སུ་སྨིན་པར་བྱས་བར་

༄༅། །འགྱུར་རོ། །ཤ་རིའི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་དེ་དེ་བཞིན་གཤེགས་པ་རིན་པོ་ཆེའི་
སྙིང་པོ་སངས་རྒྱས་ཀྱི་ཞིང་དེར་སྐྱེས་མ་ཐག་ཏུ། མང་དུ་ཐོས་པ་བསམ་གྱི་མི་ཁྱབ་པ་བླ་ན་མེད་པ་དང་ལྡན་པར་གྱུར་ཏོ། །དེ་དེ་ན་ཚེ་ཇི་ཙམ་ཐུབ་པར་འདུག་ནས་
དེ་ནས་ཤི་འཕོས་ཏེ། འཆི་བའི་དུས་བྱས་པ་དང་། དེ་སངས་རྒྱས་ཀྱི་ཞིང་དེ་རུ་སྐྱེ་ཏེ། གང་དུ་དེ་བཅོམ་ལྡན་འདས་དེ་བཞིན་གཤེགས་པ་པ་དྨའི་བླ་མ་བྱུང་བའི་
འཇིག་རྟེན་གྱི་ཁམས་དེར་རྒྱལ་རིགས་སུ་སྐྱེས་སོ། །སྔོན་ཡོངས་སུ་སྨིན་པའི་བྱ་བའི་སྲོག་ཆགས་བྱེ་བ་ཕྲག་དྲུ་བཅུ་པོ་དེ་དག་ཀྱང་། དེ་ཉིད་དུ་སྐྱེས་ནས་དེའི་གཡོག་
ཏུ་གྱུར་རོ། །དེའི་ཚེ་སངས་རྒྱས་ཀྱི་ཞིང་དེར་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཤིན་དུ་མཐོར་གཤེགས་ཞེས་བྱ་བ་འཇིག་རྟེན་ཏུ་
བྱུང་ངོ༌། ཤ་རིའི་བུ་དེ་བཞིན་གཤེགས་པ་ཤིན་དུ་མཐོང་གཤེགས་ཏེ། ཚེའི་ཚད་ལོ་བྱེ་བ་ཕྲག་བརྒྱད་བཅུ་ཐུབ་པར་གྱུར་ཏོ། །དེའི་ཚེ་ནི་མི་དེ་དག་གི་ཚེའི་ཚད་ཀྱང་
ལོ་བྱེ་བ་ཕྲག་བརྒྱད་བཅུ་ཐུབ་པར་གྱུར་ཏོ། །ཤ་རིའི་བུ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཤིན་དུ་མཐོར་གཤེགས་ཀྱིས་
ཉན་ཐོས་བྱེ་བ་ཕྲག་བརྒྱད་བཅུའི་ཉན་ཐོས་དགྲ་བཅོམ་པ་ཤ་སྟག་འདུས་པ་བྱུང་སྟེ། ལོ་བྱེ་བ་ཞིང་ཉན་ཐོས་འདུས་པ་རེ་རེ་བྱུང་ངོ་། །ཉན་ཐོས་འདུས་རེརེ་

ལ་ཉན་ཐོས་བྱེ་བ་ཕྲག་བཅུ་བྱུང་སྟེ། དགྲ་བཅོམ་པ་འབའ་ཞིག་གོ། དེའི་ཚེ་བྱང་ཆུབ་སེམས་{འ}དཔའ་གཞོན་ནུ་དཔའ་བས་ག་ཞོན་ནུ་དཔའ་བས་བྱིན་ཞེས་བྱ་བ་མང་དུ་ཐོས་པ་ཡིད་
གཞུངས་པ་དེའི་རྒྱས་དཔྱོད་པ་དང་ལྡན་པ་ཞིག་བྱུང་ངོ་། །ཤ་རིའི་བུ་གཞོན་ནུ་དེ་གཡོག་དང་བཅས་པ་སྲོག་ཆགས་བྱེ་བ་ཕྲག་བརྒྱད་བཅུས་བསྐོར་ཏེ་མདུན་དུ་
བདར་ནས། བཅོམ་ལྡན་འདས་དེ་བཞིན་གཤེགས་པ་ཡང་དག་པར་རྫོགས་པའི་སངས་རྒྱས་ཤིན་དུ་མཐོར་གཤེགས་དེ་ག་ལ་བ་དེར་སོང་སྟེ་ཕྱིན་ནས། བཅོམ་
ལྡན་འདས་དེ་བཞིན་གཤེགས་པ་ཤིན་དུ་མཐོར་གཤེགས་དེའི་ཞབས་ལ་མགོ་བོས་ཕྱག་འཚལ་ཏེ། གཞོན་ནུ་དཔའ་བས་བྱིན་གཡོག་དང་བཅས་པ་ཕྱོགས་ཅིག་ཏུ་འདུག་
གོ། ཕྱོགས་ཅིག་ཏུ་འདུག་པ་དང་། དེ་ནས་ཤ་རིའི་བུ་བཅོམ་ལྡན་འདས་དེ་བཞིན་གཤེགས་པ་ཤིན་དུ་མཐོར་གཤེགས་དེས། གཞོན་ནུ་དཔའ་བས་བྱིན་དེའི་ལྷག་
པའི་བསམ་པ་མཁྱེན་ནས། སྔོན་བྱུང་བ་དང་ལྡན་པའི་གཏམ་ཡང་དག་པར་རབ་ཏུ་བསྟན་ཏོ། །དེ་ནས་ཤ་རིའི་བུ་རྒྱལ་བུ་གཞོན་ནུ་དཔའ་བས་བྱིན་ཏེ། སྔོན་
བྱུང་བ་དང་ལྡན་པའི་གཏམ་དེ་ཐོས་ནས། དད་པས་རབ་ཏུ་ཐོབ་པོ། དེ་སེམས་དད་པར་གྱུར་ནས། སྲོག་ཆགས་བྱེ་བ་ཕྲག་བརྒྱད་བཅུ་པོ་དེ་དག་དང་ལྷན་ཅིག་
ཏུ་དད་པས་ཁྱིམ་མེད་པར་རབ་ཏུ་བྱུང་ངོ་། །དེ་དེ་ན་ཚེ་ཇི་ཙམ་ཐུབ་པར། བྱང་ཆུབ་ཚོལ་ཞིང་ཚངས་པར་སྤྱོད་པ་སྤྱད་པ་དང་། བཅོམ་ལྡན་འདས་དེ་བཞིན་

༄༅། །གཤེགས་པ་ཤིན་དུ་མཐོར་གཤེགས་དེས། དགེ་སློང་དག་བྱང་ཆུབ་སེམས་དཔའ་སེམས་དཔའ་ཆེན་པོ་དཔའ་བས་བྱིན་འདི།
དེའི་འོག་ཏུ་བླ་ན་མེད་པ་ཡང་དག་རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་པར་འགྱུར་ཏེ། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་
སངས་རྒྱས་བརྩོན་འགྲུས་ཆེན་པོ་ཞེས་བྱ་བར་འཇིགས་རྟེན་དུ་འབྱུང་ཏེ། སངས་རྒྱས་བཅོམ་ལྡན་འདས་ཤེས་བྱ་བའི་བར་དུ་འགྱུར་རོ་ཞེས་ལུང་སྟན་ཏོ། །བཅོམ་ལྡན་
འདས་དེ་བཞིན་གཤེགས་པ་ཤིན་དུ་མཐོར་གཤེགས་ཏེ། ཡོངས་སུ་མྱ་ངན་ལ་འདས་པའི་རིང་བསྲེལ་ལ། དེས་མཆོད་པ་བྱས་ཏེ། དམ་པའི་ཆོས་ཀྱང་ཡང་
དག་པར་བཟུང་ནས། དེའ་འོག་ཏུ་བླན་མེད་པ་ཡང་དག་པར་རྫོགས་པའི་བྱང་ཆུབ་མངོན་རྫོགས་པར་སངས་རྒྱས་ཏེ། དེ་བཞིན་གཤེགས་པ་བརྩོན་འགྲུས་ཆེན་པོ་ཞེས་
བྱ་བར་གྱུར་ཏོ། །ཤ་རིའི་བུ་དེ་བཞིན་གཤེགས་པ་བརྩོན་འགྲུས་ཆེན་པོའི་ཚེའི་ཚད་ནི་བསྐལ་པ་ཕྱེད་ཐུབ་པར་གྱུར་ཏོ། དེའི་ཉན་ཐོས་ཀྱི་དགེ་འདུན་ཡང་དཔག་ཏུ་མེད་
པ་ཞིག་བྱུང་སྟེ། དེའི་ཉན་ཐོས་འདུས་པ་རེ་རེ་ལ་ཡང་ཁྲག་ཁྲིག་བཅུ་གཅུ་གཉིས་ཡོད་དོ། །དགྲ་བཅོམ་པ་འབའ་ཤིག་གོ། །ཤརིའི་བུ་དེ་ལྟར་བྱང་ཆུབ་སེམས་དཔའ་
བརྩོན་འགྲུས་མ་ཉམས་པ་བརྩོན་འགྲུས་ཀྱི་ཕ་རོལ་དུ་ཕྱིན་པ་སྤྱོད་པ། བྱང་ཆུབ་སེམས་དཔའི་སྡེ་སྣོད་ཀྱི་རྣམ་གྲངས་

མང་དུ་ཐོས་ཏེ། བཟུང་བཅངས་ཀླགས་ཀུན་ཆུབ་པར་བྱས་པས། མཐར་ཀྱི་དེ་བཞིན་གཤེགས་པ་བརྩོན་འགྲུས་ཆེན་པོ་ཞེས་བྱ་བར་འཇིག་རྟེན་དུ་བྱུང་བའི་བར་དུའོ། །
ཤ་རིའི་བུ་དེ་བས་ན་ཐེག་པ་ཆེན་པོ་ལ་ཡང་དག་པར་ཞུགས་པའི་རིགས་ཀྱི་བུ་མོ་མྱུར་དུ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་འཚང་
རྒྱ་བར་འདོད་པའི་བརྩོན་འགྲུས་མ་ཉམས་པ་དེ་དག་གིས། བྱང་ཆུབ་སེམས་དཔའི་སྡེ་སྣོད་ཀྱི་ཆོས་ཀྱི་རྣམས་གྲངས་ཤིན་དུ་མཉན་པར་བྱ། གཟུང་བར་བྱ་བ་ནས་རྒྱ་
ཆེར་ཡང་དག་པར་རབ་ཏུ་སྟན་པའི་ཕྱིར་རོ། །དེ་ཅིའི་ཕྱིར་ཞེ་ན། ཤ་རིའི་བུ་འདི་ལྟ་སྟེ། བྱང་ཆུབ་སེམས་དཔའི་སྡེ་སྣོད་ཀྱི་ཆོས་ཀྱི་རྣམ་གྲངས་ཡོངས་
སུ་ཚོལ་བ་ལ་བརྩོན་འགྲུས་མ་ཉམས་པ་འདི་ནི། བྱང་ཆུབ་སེམས་དཔའ་རྣམས་ཀྱི་བརྩོན་འགྲུས་ཀྱི་ཕ་རོལ་དུ་ཕྱིན་པའོ། །ཤ་རིའི་བུ་འདི་ནི་བྱང་ཆུབ་སེམས་དཔའ་
རྣམས་ཀྱི་བརྩོན་འགྲུས་ཀྱི་ཕ་རོལ་དུ་ཕྱིན་པ་ཏེ། དེ་ལ་བརྩོན་འགྲུས་ཀྱི་བྱང་ཆུབ་སེམས་དཔའ་རྣམས་བྱང་ཆུབ་སེམས་དཔའི་སྤྱད་པ་སྤྱོད་དོ། བརྩོན་འགྲུས་ཀྱི་ཕ་རོལ་
དུ་ཕྱིན་པའི་ལེའུ་སྟེ་དགུ་པའོ།། །།བམ་པོ་བཅུ་དྲུག་པ།། །།དེ་ལ་གང་
ལ་བྱང་ཆུབ་སེམས་དཔའ་སེམས་ཆེན་པོ་བརྩོན་ན་བྱང་ཆུབ་སེམས་དཔའི་སྤྱད་པ་སྤྱོད་པར་འགྱུར་བའི་བྱང་ཆུབ་སེམས་དཔའ་རྣམས་ཀྱི་བསམ་གཏན་གྱི་ཕ་རོལ་དུ་ཕྱིན་

༄༅། །པ་གང་ཞེ་ན། ཤ་རིའི་བུ་འདི་ལ་བྱང་ཆུབ་སེམས་དཔའ་འདོད་པ་རྣམས་ལས་དབེན་པ། སྡིག་
པ་མ་དགེ་བའི་ཆོས་རྣམས་ལས་དབེན་པ། རྟོག་པ་དང་བཅས་པ། དཔྱོད་པ་དང་བཅས་པ། དབེན་པ་ལས་སྐྱེས་པའི་དགའ་བ་དང་། བདེ་བ་ཅན་
བསམ་གཏན་དང་པོ་བསྒྲུབ་ཏེ་གནས་སོ། །ཤ་རིའི་བུ་གཞན་ཡང་བྱང་ཆུབ་སེམས་དཔའ་རྟོག་པ་དང་དཔྱོད་པ་ཉེ་བར་ཞི་ཞིང་ནང་ཡོངས་སུ་དད་ཏེ། སེམས་ཀྱི་
རྒྱུད་ཅིག་ཏུ་པས། རྟོག་པ་མེད་པ་དཔྱོད་པ་མེད་དཔའི་ཏིང་ངེ་འཛིན་ལས་སྐྱེས་པའི་དགའ་བ་དང་བདེ་བ་ཅན། བསམ་གཏན་གཉིས་པ་བསྒྲུབས་ཏེ་གནས་སོ། །
ཤི་རིའི་བུ་གཞན་ཡང་བྱང་ཆུབ་སེམས་དཔའ་དགའ་འདོད་ཆགས་དང་བྲལ་བས་བཏང་སྙོམས་ལ་གནས་ཤིང་། དྲན་པ་དེ་དང་ཤེས་བཞིན་ཅན་ཡིན་ཏེ། །བདེ་བ་ལུས་
ཀྱིས་མྱོང་བ་འཕགས་པ་རྣམས་ཀྱིས་གང་དེ་དྲན་པ་དང་ལྡན་པ་བདེ་བ་ལ་གནས་པ་བཏང་སྙོམས་པའོ་ཞེས་བརྗོད་པ་ཏེ། དགའ་བ་མེད་པའི་བསམ་གཏན་གསུམ་པ་བསྒྲུབས་སོ། །
ཤ་རིའི་བུ་གཞན་ཡང་བྱང་ཆུབ་སེམས་དཔའ་བདེ་བ་ཡང་སྤངས་ཏེ། སྔ་ནས་སྡུག་བསྔལ་ཡང་སྤངས་ཤིང་། ཡིད་བདེ་བ་དང་། ཡིད་མི་བདེ་བ་ཡང་ནུབ་པས་བདེ་བ་
ཡང་མ་ཡིན། སྡུག་བསྔལ་ཡང་མ་ཡིན་པ་བཏང་སྙོམས་དང་། དྲན་པ་ཡོངས་སུ་དག་པའི་བསམ་ཏན་བཞི་པ་བསྒྲུབས་ཏེ་གནས་སོ། །དེ་དེ་ལྟར་སེམས་མཉམ་

པར་བཞག་པ་ཡོངས་སུ་དག་པ། ཡོངས་སུ་བྱུང་བ། ཉོན་མོངས་པ་མེད་པ་ཉེ་བའི་ཉོན་མོངས་པ་དང་བྲལ་བར་གྱུར་ནས་ཏིང་ངེ་འཛིན་ཀྱང་མི་གཏོང་ལ། བསམ་གཏན་གྱི་ལས་
ཀྱང་བྱེད་དོ། །དེ་ལ་བྱང་ཆུབ་སེམས་དཔའི་བསམ་གཏན་གྱིས་ལས་གང་ཞེ་ན། གང་མངོན་པར་ཤེས་པ་དང་། ཡེ་ཤེས་ཀྱི་ལས་ཡོངས་སུ་རྫོགས་པར་བྱེད་པའོ། །
དེ་ལ་མངོན་ཤེས་པ་གང་། ཡེ་ཤེས་གང་ཞེ་ན། མངོན་པར་ཤེས་པ་ཞེ་བྱ་བ་ནི་འདི་ལྟ་སྟེ། ལྷའི་མི་གདང་ལྷའི་རྣ་བ་དང་། ཕརོལ་གྱི་སེམས་ཤེས་པ་དང་། སྔོན་གྱི་གནས་
དང་། རྫུ་འཕྲུལ་གྱི་བྱ་བ་མངོན་སུམ་དུ་བྱ་བ་མངོན་པར་ཤེས་སྟེ། འདི་དག་ནི་མངོན་ཤེས་པ་ལྔ་ཞེས་བྱའོ། །འདི་དག་ནི་མངོན་པར་ཤེས་པ་ལྔ་ཞེས་བྱའོ། ཤ་རིའི་བུ་
དེ་ལ་བྱང་ཆུབ་སེམས་དཔའི་ལྷའི་མིག་གིས་མངོན་སུམ་དུ་བྱ་བ་ཤེས་པའི་མངོན་པར་ཤེས་པ་ནི་གང་། མངོན་པར་ཤེས་པའི་ཡེ་ཤེས་ཀྱི་ལས་ཡོངས་སུ་རྫོགས་པར་བྱེད་པ་
ནི་གང་ཞི་ན། ཤ་རིའི་བུ་འདི་ལ་བྱང་ཆུབ་སེམས་དཔའ་དེ་ལྟར་སེམས་མཉམ་པར་བཞག་པ་ཡོངས་སུ་བྱུང་བ། ཉོན་མོངས་པ་མེད་ཉེ་བའི་ཉོན་མོངས་པ་དང་བྲལ་བས།
སེམས་ཅན་རྣམས་ཀྱི་འཆི་འཕོ་དང་སྐྱེ་བ་མངོན་སུམ་དུ་ཤིན་དུ་ཡང་ཤེས་པར་བྱ་བའི་ཕྱིར། སེམས་འཇུག་པར་བྱེད་དེ། དེ་ལྷའི་མིག་རྣམ་པར་དག་པ་མིའི་ལས།
ཤིན་དུ་འདས་པས་སེམས་ཅན་རྣམས་ཀྱི་འཆི་འཕོ་དང་། སྐྱེ་བ་དང་ཁ་དོག་བཟང་པོ་དང་། བདེ་འགྲོ་དང་། ངན་འགྲོ་དང་བཟང་པོ་དང་། ངན་པ་རྣམས་

༄༅། །མཐོང་སྟེ། སྐྱེ་སེམས་ཅན་འདི་དག་ནི་ལུས་ཀྱི་ཉེས་པར་སྤྱོད་པ་དང་ལྡན་པ། ངག་གིས་ཉེས་པར་སྤྱོད་པ་དང་
ལྡན་པ། ཡིད་ཀྱི་ཉེས་པར་སྤྱོད་པ་དང་ལྡན་པ། འཕགས་པ་རྣམས་ལ་སྐུར་བ་འདེབས་པ་ལེག་པར་ལྟ་བ་སྟེ། དེ་དག་ལོག་པར་ལྟ་བའི་ལས་ཡང་དག་པར་བླངས་བའི་
རྒྱས་ལུས་ཞིག་སྟེ། ཤི་བའི་འོག་ཏུ་ངན་འགྲོ་ལོག་པར་ལྷང་བ་སེམས་ཅན་དམྱལ་པར་སྐྱེ་བར་འགྱུར་རོ། །སེམས་ཅན་འདི་དག་ནི་ལུས་ཀྱིས་ལེགས་པར་སྤྱོད་པ་དང་
ལྡན་པ། ངག་གི་ལེགས་པར་སྤྱོད་པ་དང་ལྡན་པ། ཡིད་ཀྱི་ལེགས་པར་སྤྱོད་པ་དང་ལྡན་པ། འཕགས་པ་རྣམས་ལ་སྐུར་པ་མི་འདེབས་པ་ཡང་དག་པར་ལྟ་བ་སྟེ། དེ་
དག་ཡང་པར་ལྟ་བའི་ལས་ཡང་དག་པར་བླངས་པའི་རྒྱུས་ལུས་ཞིག་ནས། བདེ་འགྲོ་མཐོ་རིགས་ཀྱི་འཇིག་རྟེན་དུ་སྐྱེའོ་ཞེས་སེམས་ཅན་རྣམས་ཀྱི་ལས་ཇི་ལྟར་བསགས་
པ་བཞིན་དུ་ཤེས་སོ། །དེ་ལྟར་ལྷའི་མིག་རྣམ་པར་དག་པ་མི་ལས་འདས་པས་སེམས་ཅན་རྣམས་ཀྱི་ལས་ཇི་ལྟར་བསགས་པ་བཞིན་དུ་རབ་ཏུ་ཤེས་སོ། །ཤ་རིའི་
བུ་དེ་ལྟར་བྱང་ཆུབ་སེམས་དཔའི་ལྷའི་མིག། སེམས་ཅན་ཐམས་ཅད་ལས་ཁྱད་པར་འཕགས་པ། གཟུགས་སུ་སྣབ་ཐམས་ཅད་ལ། སྒྲིབ་པ་མེད་པ་ཏེ། གང་
ཀླུ་ཐམས་ཅད་ཀྱི་ལྷའི་མིག་དང་། གནོད་བྱིན་ཐམས་ཅད་དང་། དྲི་ཟ་དང་། ལྷ་མ་ཡིན་ཐམས་ཅད་དང་། སློབ་པ་ཐམས་ཅད་དང་། དགྲ་བཅོམ་པ་ཐམས་ཅད་དང་

རང་སངས་རྒྱས་ཐམས་ཅད་ཀྱི་ལྷའི་མིག་དེ་བས། ལྷའི་མིག་གིང་ཤིན་དུ་ཁྱད་པར་དུ་འཕགས་པ་ཤིན་དུ་རབ་ཤིན་དུ་བཟང་བ། ཤིན་དུ་གསལ་བ། འོད་གསལ་བ་
ངེས་པར་འབྱུང་བའི་ཐམས་ཅད་ཀྱི་ངེས་པར་བྱུང་བའི་ལྷའི་མིག་ལ་ཕྱོགས་པཅུའི་འཇིག་རྟེན་གྱི་ཁམས་མཐའ་ཡས་མུ་མེད་པ་ན་རིག་པ་འམ། ཕྲ་བ་འམ། དྲན་པ་འམ།
བཟང་པ་འམ། བཟང་པ་འམ། གང་རིད་པ་འམ། གང་ཉི་བ་ཐམས་ཅད་སྣང་སྟེ། དེའི་ལྷའི་མིག་གིས་ཤེས་སོ། །ཤིན་དུ་རྟོགས་སོ། རབ་ཏུ་མཐོང་ངོ་། །
དེ་ལྷའི་མིག་དེས་གཟུགས་མེད་པ་ན་སྤྱོད་པ་མ་ཏོགས་པར་ཕྱོགས་བཅུའི་འཇིགས་རྟེན་གྱི་ཁམས་མཐའ་ཡས་མུ་མེད་པ་དག་ན་སེམས་ཅན་གང་དག་འགྲོ་བ་ཐམས་ཅད་དུ་སྐྱེས་པ་དེ་
དག་ཐམས་ཅད་དུ་སྐྱེས་པ་དེ་དག་ཐམས་ཅད་ཀྱི་འཆི་འཕོ་དང་། སྐྱེ་བ་ཡང་ཡང་དག་པ་ཇི་ལྟ་བ་བཞིན་དུ་རབ་ཏུ་ཤེས་སོ། །དེ་དག་གི་ལས་ཀྱི་རྒྱ་ཡང་རབ་ཏུ་ཤེས་སོ། །དེ་དག་
གི་ལས་ཀྱི་འབྲལ་བུ་ཡང་རབ་ཏུ་ཤེས་སོ། །དེ་དག་གི་དབང་པོ་རྣམས་ཀྱང་རབ་ཏུ་ཤེས་སོ། །དབང་པོའི་རྒྱུ་ཡང་རབ་ཏུ་ཤེས་སོ། །དབང་པོའི་རིམ་པ་ཡང་
རབ་ཏུ་ཤེས་སོ། །གང་ཕྱོགས་བཅུའི་འཇིག་རྟེན་གི་ཁམས་མཐའ་ཡས་མུ་མེད་པ་དག་གི་སངས་རྒྱས་བཅོམ་ལྡན་འདས་རྣམས་ཀྱི་ཞིང་བཀོད་པ་དེ་དག་ཐམས་ཅད་ཀྱང་།
མངོན་སུམ་དུ་མཐོང་བས་མཐོང་ངོ་། །མཐོང་ནས་ཀྱང་ཚུལ་ཁྲིམས་ཀྱི་ཕུང་པོ་ཡོངས་སུ་དག་པར་བྱ་བའི་ཕྱིར་ཡོངས་སུ་དག་པར་དག་བྱ་བའི་ཕྱིར་ཡོངས་སུ་སྔོ་སྟེ། ཚུལ་

༄༅། །ཁྲིམས་ཀྱི་ཕུང་པོ་ལ་གནས་པ་དེའི་སྔོ་བོ་འགྲུབ་པར་འགྱུར་རོ། དེ་ལྷའི་མིག་རྣམ་པར་དག་པ་མི་ལས་ཤིན་དུ་འདས་པ་དེས་སངས་
རྒྱས་བཅོམ་ལྡན་འདས་དེ་དག་བྱང་ཆུབ་སེམས་དཔའ་དགེ་འདུན་དེ་དག་ཐམས་ཅད་ཀྱང་མཐོང་ངོ་། །མངོན་ནས་ཀྱང་གང་སྐྱེས་བུ་དམ་པ་དེ་དག་གི་ཆོ་ག་དང་། སྤྱོད་ཡུལ་དང་།
སྤྱོད་པ་དང་དྲན་པ་དང་། ཤེས་བཞིན་དང་། སྤྱོད་ལམ་གྱི་གནས་དང་། ཆོས་ཀྱི་རྣམས་པར་ཐར་པའི་ཡེ་ཤེས་ལ་གནས་པ་དང་། གཟུངས་ཐོབ་པའི་ཡེ་ཤེས་ལ་མཁས་
པ་དང་། ཤེས་རབ་དང་། ཡེ་ཤེས་དང་། ཐས་མཁས་པ་འཇུག་དེ་ཡོངས་སུ་རྫོགས་པར་བྱེད་དོ། །དེའི་མིག་དེ་ནི་གཟུགས་ཐམས་ཅད་
མཐོང་བས། སྒྲིབ་པ་མེད་པ་འོ། །དེའི་མིག་དེ་ནི་གཟུགས་ཐམས་ཅད་ལ་མི་ཆགས་པས། ཆགས་པ་མེད་པའོ། །དེའི་མིག་དེ་ནི་བག་ལ་ཉལ་དང་ལྟ་བ་
ཐམས་ཅད་ལས་རྣམ་པར་གྲོལ། དེའི་མིག་དེ་ནི་རང་བཞིན་གྱི་འོད་གསལ་བས་རྣམ་པར་དག་པའོ། །དེའི་མིག་དེ་ནི་ཡུལ་ཐམས་ཅད་ལ་མི་གནས་པའོ། །དེའི་མིག་
དེ་ནི་ཉོན་མོངས་པ་དང་། བག་ལ་ཉལ་བ་རྣམས་མི་ལེན་པའོ། །དེའི་མིག་དེ་ནི་ཐེ་ཙོམ་པས་རབ་རིབ་མེད་པའོ། །དེའི་མིག་དེ་ནི་སྒྲིབ་བའི་ཆོས་རྣམས་ལས་ཀུན་
ནས་ལྡང་བ་མེད་པའོ། །དེའི་མིག་དེ་ནི་འཕགས་པའི་རྣམ་པའི་དབང་པོ་རྣམས་ཀྱི་ངེས་པར་འབྱེད་པའི་ཆ་དང་མཐུན་པའོ། །དེའི་མིག་དེ་ནི་སེམས་ཅན་ཐམས་ཅད་ལ་འོང་

ཟེར་མཉམ་པར་གཏོང་བས་ཁོང་ཁྲོ་བ་མེད་པའི་མཚན་ཉིད་དོ། །དེའི་མིག་དེ་ནི་སེམས་ཀྱི་འཁྲུག་བ་དང་བྲལ་བས་ཆགས་པ་དག་པའོ། །དེའི་མིག་དེ་ནི་རང་བཞིན་
གྱི་འོ་དགས་ལ་བས་དྲི་མ་མེད་པའོ། །དེའི་མིག་དེ་ནི་བསམ་པ་མ་འདོར་བས། སངས་རྒྱས་ཀྱི་སྤྱན་གྱི་མངོན་པར་བསྒྲུབས་པའོ། །དེའི་མིག་དེ་ནི་ཆགས་པ་དང་ཁོང་ཁྲི་བོ་དང་
བྲལ་བས་ཆགས་པ་མེད་པ་ཞེ་སྡང་མེད་པ་བྱའོ། །དེའི་མིག་དེ་ནི་དོན་སྤྱོད་ཡུལ་དང་། སྤྱོད་པ་དང་། སེམས་ཅན་ལ་སྙིང་རྗེས་ཆེན་པོ་བླབས་པོ་ཆེར་གནས་པའོ། །
དེའི་མིག་དི་ནི་སློང་བ་རྣམས་ལ་ཁོང་ཁྲོ་བ་མེད་པའོ། །དེའི་མིག་དེ་ནི་ཚུལ་ཁྲིམས་འཚལ་པ་རྣམས་ལ་ཁྲོ་བ་མེད་པའོ། །དེའི་མིག་དེ་ནི་གནོད་པར་སེམས་པ་རྣམས་ལ་
རྗེས་སུ་བསྲུང་བྱའོ། །དེའི་མིག་དེ་ནི་ལེ་ལོ་ཅན་རྣམ་ལ་རབ་ཏུ་གཟང་བ་སྡེར་བའོ། །དེའི་མིག་དེ་ནི་སེམས་འཁྲུག་པ་རྣམས་ལ། བསམ་ཏན་གྱི་ཡན་ལག་སྟོན་པའོ། །
དེའི་མིག་དེ་ནི་ཤེས་རབ་འཚལ་བ་རྣམས་ལ་ཤེས་རབ་ཀྱི་མིག་སྦྱིན་པའོ། །དེའི་མིག་དེ་ནི་ལམ་ནོར་ཞུགས་པ་རྣམས་ལ་ལམ་སྟོན་པའོ། །དེའི་མིག་དེ་ནི་མོས་
པ་ཆུང་པ་རྣམས་ལ་སངས་རྒྱས་རྒྱ་ད་ཆེན་པོ་སྟོན་པའོ། དེའི་མིག་དེ་ནི་ཐམས་ཅད་མཁྱེན་པའི་ཡེ་ཤེས་རྒྱ་ཆེན་པོ་མངོན་པར་འཕགས་འི་མངོན་པར་ཤེས་པ།
ཀྱི་བྱང་ཆུབ་ཀྱི་སྙིང་པོ་མངོན་པར་བྱང་ཆུབ་ཀྱི་སྙིང་པོ་ལ་གཞོལ་བ་སྟེ། ཤ་རིའི་བུ་འདི་ནི་བྱང་ཆུབ་སེམས་དཔའ་སངས་དཔའ་ཆེན་པོ་རྣམས་ཀྱི་ལྷའི་མིགག་མངོན་པར་ཤེས་

༄༅། །པའི་ཡེ་ཤེས་ཀྱི་ལས་ཡོངས་སུ་རྫོགས་པར་བྱེད་པའོ། །ཤ་རིའི་བུ་དེ་ལ་བྱང་ཆུབ་སེམས་
དཔའ་སེམས་དཔའ་ཆེན་པོ་རྣམས་ཀྱི་ལྷའི་རྣ་བའི་ཁམས་ཀྱི་མངོན་སུམ་དུ་བྱ་བ་ཤེས་པའི་མངོན་པར་ཤེས་པ་ནི་གང་། མངོན་པར་ཤེས་པ་དང་། ཡེཤེས་ཀྱི་
ལས་ཡོངས་སུ་རྫོགས་པ་ནི་གང་ཞེ་ན། ཤ་རིའི་བུ་འདི་ལ་བྱང་ཆུབ་སེམས་དཔའི་ལྷའི་རྣ་བའི་ཁམས་རྣམས་པར་དག་པ་ལས་ཤིན་དུ་འདས་བས་མི་དང་མི་མ་ཡིན་པ་
གཉིས་གའི་སྒྲ་ཡང་ཐོས་དེ་དེ་ཕྱོག་བཅུའི་འཇིག་རྟེན་གྱི་ཁམས་མཐའ་ཡས་མུ་མེད་པ་དག་ན། གང་ལ་ལ་སྒྲར་གྲག་པ་ལྷའི་སྒྲ་འམ། ཀུའི་སྒྲ་འམ། གནོད་
སྦྱིན་གྱི་སྒྲ་འམ། དྲི་ཟིའི་སྒྲ་འམ། ལྷ་མ་ཡིན་གྱི་སྒྲ་འམ། ནམ་མཁའ་ལྡིང་གྱི་སྒྲ་འམ། མི་འམ་ཅིའི་སུ་འམ། ལྟོ་འཕྱོ་ཆེན་པའི་སྒྲ་འམ།
མི་དང་མི་མ་ཡིན་པའི་སྒྲ་འམ། གང་ཡང་འཕགས་པའི་སྒྲ་འམ། སངས་རྒྱས་ཀྱི་སྒྲ་འམ། རང་སངས་རྒྱས་ཀྱི་སྒྲ་འམ། བྱང་ཆུབ་སེམས་དཔའ་
སྒྲ་འམ། ཉན་ཐོས་ཀྱི་སྒྲ་ཡང་རུང་སྟེ། དེ་ཐམས་ཅད་བྱང་ཆུབ་སེམས་དཔའ་དེའི་ལྷའི་རྣ་བའི་ཁམས་ཀྱིས་རིག་སོ། །གང་ཡང་ངན་སོང་གི་སྒྲ་འམ།
སེམས་ཅན་དམྱལ་བའི་སྒྲ་འམ། དུད་འགྲོའི་སྐྱེ་གནས་གི་སྒྲ་འམ། གཤིན་རྗེའི་འཇིག་རྟེན་གྱི་གྱི་ཡང་རུང་སྟེ། དེ་དག་ཐམས་ཅད་དེའི་ལྷའི་རྣ་བའི་ཁམས་

ཀྱི་རིག་ཏེ། ཐ་ན་སྲིན་བུ་དང་། ཕྱེ་མ་ལེབ་དང་། སྦྲང་བུ་དང་། ཤ་སྦྲང་གི་སྒྲ་འམ། སེམས་ཅན་དེ་དག་གི་སེམས་ཀྱི་དམིགས་པ་དགེ་བ་འམ། མིག་ངག་གི་བ་དེ་དག་
གིས། ངག་གི་ལས་འབྱིན་པ་དེ་དག་ཐམས་ཅད་ཀྱང་རབ་ཏུ་ཤེས་སོ། །ངག་གི་ལས་གང་དགེ་བའི་རྒྱུ་འཛིན་པ་དང་། ངག་གི་ལས་གང་མི་དགེ་བའི་རྒྱུ་འཛིན་པ་དེ་ཡང་རབ་ཏུ་
ཤེས་སོ། །གང་འདོད་ཆགས་བག་ལ་ཉལ་ལས་ཁོང་ཁྲོ་བའི་ངག་གི་ལས་བྱུང་བ་དང་། གང་ཞི་སྡང་བག་ལ་ཉལ་ལས་ཆག་པའི་ངག་གི་ལས་འབྱུང་བ་དང་། གང་འདོད་
ཆགས་དང་ཞེ་སྡང་བག་ལ་ཉལ་ལས་རྨོངས་པའི་དག་གི་ལས་འབྱུང་བ་དེ་ཡང་རབ་ཏུ་ཤེས་སོ། །གང་ག་ཏི་མུག་བག་ལ་ཉལ་ལས་ཆགས་པའི་ངག་གི་ལས་འབྱུང་བ་དང་།གང་
འདོད་ཆགས་བག་ལ་ཉལ་ལས་འབྱུང་བ་དང་། གང་ཞེ་སྡང་བག་ལ་ཉལ་ལས་ཞེ་སྡང་འབྱུང་བ་དང་། གཏི་མུག་བག་ལ་ཉལ་ལས་རྨོངས་པ་འབྱུང་བ་དེ་ཡང་རབ་ཏུ་ཤེས་སོ། །
ངག་གིས་ལས་གང་བསམ་པ་དག་ལ་སྦྱོར་བ་ཁོང་ཁྲོ་བ་དང་། ངག་གི་ལས་གང་སྦྱོང་བ་དག་ལ་བསམ་པ་ཁོང་ཁྲོ་བ་དེ་ཐམས་ཅད་ཀྱང་ཀྱང་ལྷའི་རྣ་བའི་མངོན་པར་ཤེས་པ་དང་།
ཡེ་ཤེས་ཐོགས་པ་མེད་པས་ཡང་དག་པ་ཇི་ལྟ་བ་བཞིན་དུ་རབ་ཏུ་ཤེས་སོ། །དེ་ལྷའི་རྣ་བ་དེས་འཕགས་པ་རྣམས་དང་། འཕགས་པ་མ་ཡིན་པ་རྣམས་ཀྱི་སྒྲ་ཐོས་ཏེ་
ཐོས་ནས་ཀྱང་། འཕགས་པ་རྣམས་ཀྱི་སྒྲ་ལ་རྗེས་སུ་ཆགས་པ་ཡང་མེད། འཕགས་པ་མ་ཡིན་པ་རྣམས་ཀྱི་སྒྲ་ལ་ཁོང་ཁྲོ་བ་ཡང་མེད་དེ། དེ་འཕགས་

༄༅། །པ་རྣམས་ཀྱི་སྒྲ་ལས་ནི་བྱམས་པ་ཆེན་པོ་རྙེད་དོ། །འཕགས་པ་མ་ཡིན་པ་རྣམས་ཀྱི་སྒྲ་ལས་ནི་སྙིང་རྗེས་ཆེན་རབ་ཏུ་
རྙེད་དོ། །དེ་སྒྲ་དེ་ཐམས་ཅད་ཀྱི་སྔོན་གྱི་མཐའ་དང་། །ཕྱི་མའི་མཐའ་ཡོངས་སུ་གཅོད་པའི་ཡེ་ཤེས་ཡང་དག་པ་ཇི་ལྟ་བ་བཞིན་དུ་རབ་ཏུ་ཤེས་སོ། །དེའི་ལྷའི་
རྣ་བ་དེས་ཕྱོགས་བཅུའི་འཇིག་རྟེན་གྱི་ཁམས་རབ་འབྱ་མ་མ་ལུས་པ་ཐམས་ཅད་ཀྱི་སངས་རྒྱས་བཅོམ་ལྡན་འདས་ཐམས་ཅད་ཀྱིས་གསུངས་པ་ཐས་ཏེ། ཐོས་ནས་ཀྱང་དྲན་པའི་སྣོད་
མི་རྗེད་པས་ཐམས་ཅད་ཀུན་ཏུ་འཛིན་ཏོ། །ཀུན་བཟུང་ནས་ཀྱང་མི་རྗེད་པར་བྱེད་ཅིང་། སེམས་ཅན་གི་སྣོད་ཇི་ལྟ་བཞིན་དུ་སྟོན་པར་བྱེད་དོ། །ཆོས་ཐམས་ཅད་
རང་གིས་འཇིག་པ་ཡང་རབ་ཏུ་ཤེས་སོ། །དེ་བཞིན་གཤེགས་པ་ཅིག་གིས་ཆོས་བསྟན་པ་ཉན་ཀྱང་དེ་བཞིན་གཤེགས་པ་གཉིས་པས་ཆོས་སྟན་པ་ལ་སྒྲིབ་པ་འམ།
ཀུན་ནས་བཀྲིས་ཏེ་འདུག་པར་མི་བྱེད་དེ། ཡང་ཤ་རིའི་བ་སངས་རྒྱས་བཅོམ་ལྡན་འདས་ཐམས་ཅད་ཀྱི་གསུངས་སོ། །སྔ་ཕྱི་མེད་པར་ཀུན་འཛིན་ཏོ། །གང་དགེ་བའི་
རྩ་བའི་སྒྲ་ཐོས་པ་དེ་ཡང་དུས་མ་ཡིན་པར་སྦྱོར་ཞིང་སྟོན་ཏོ། །དེ་འཁོར་གྱི་དུས་ལ་མ་བབབས་སྐལ་པ་མི་མཉམ་པར་སྟན་པའི་དུས་ཆོས་བསྟན་པའི་དུས་ལ་བབ་ཀྱང་
འཇོག་སྟེ་ཐོས་ཀྱང་མི་སྟེན་ཏོ། །ཆོས་ཀྱི་དུས་ལ་བབ་བམ་འཁོར་གྱི་དུས་ལ་བབ་ན། ཅིག་སློབ་པ་ཡན་ཆད་ལ་ཡང་ཆོས་སྟོན་ཏེ། ལུང་བསྟན་པ་ཡང་དག་པ་འང་གཞན་

ལ་གནོད་མི་བྱེད་དོ། །ལུང་བསྟན་པ་ཡང་དག་པ་མ་ཡིན་ཡང་། དོན་དང་ལྡན་ན་གཞན་ལ་ཕན་བདག་པ་དང་ འཐུན་པ་ཐབས་ལ་མཁས་པས། རང་གི་སེམས་
ཡོངས་སུ་དག་པའི་ཕྱིར་ལུང་སྟོན་ཏོ། །སྒྲའ་རྣམ་པ་ཇི་ལྟར་བུ་ཐོས་པར་དགའ་བ་དེ་ལྟ་བུའི་སྒྲ་ཐོས་སོ། །སྒྲའི་རྣམ་པ་ཇི་ལྟ་བུ་ལ་མི་དགའ་བ་དེ་ལྟ་བུའི་སྒྲའི་རྣམ་པ་མི་ཐོས་སོ། །
འཁོར་གང་ལ་ཆོས་སྟོན་པ་ན། བྱིན་ཀྱི་བརླབས་ཀྱིས། སེམས་ཅན་རྣམས་ཀྱི་རྣ་བའི་རྣམ་པར་ཤེས་པས་སྒྲ་རབ་ཏུ་ཤེས་སོ། །དེ་ལ་སེམས་ཅན་གང་དག་ཆོས་ཅང་ཤེས་
པ་དག་ནི་དེའི་ཆོས་ཐོས་སོ། །སེམས་ཅན་གང་དག་ཅང་ཤེས་མ་ཡིན་པ་དེ་དག་གིས་ནི་ཆོས་དེ་མི་ཐོས་སོ། །དེའི་རྣ་བའི་ཁམས་དེ་ཆོས་ཀྱི་དབྱིང་ཀྱི་རྣམ་པར་དག་པ་ཡིན།
དེ་རྣ་བའི་ཁམས་དེ་དག་གི་ཁམས་ཀྱི་རྣམ་པར་དག་པ་ཡིན། སེམས་ཅན་གྱི་ཁམས་ཀྱིས་རྣམ་པར་དག་པ་ཡིན་ནོ། །དེ་རྣ་བའི་ཁམས་དེ་སྒྲ་ཇི་ལྟ་བ་བཞིན་དུ་ཡི་གེའི་
དེས་བའི་ཐོས་པས་ཤིན་དུ་རྟོགས་པ་ཡིན་ནོ། །གང་འགྲོ་བ་ལྔར་སྐྱེས་པའི་སེམས་ཅན་དེ་དག་གི་སྐད་དེང་སྨྲ་བ་སྣ་ཚོགས་ལ་འཇུག་པའི་ཕྱིར་ཆོས་སྟོན་ཏོ། །དེའི་རྣ་བའི་
ཁམས་དེ་ཡང་དེ་བཞིན་གཤེགས་པའི་ལྷའི་སྙན་དུ་ཡོངས་སུ་བསྔོན་པ་ཡིན་གྱི་ཐེག་པ་གཞན་དུ་ནི་མ་ཡིན་ནོ། །འདི་ནི་བྱང་ཆུབ་སེམས་དཔའི་ལྷའི་རྣ་བའི་མངོན་པར་ཤེས་
པའི་ཡེ་ཤེས་ལས་ཡོངས་སུ་རྫོགས་པ་ཞེས་བྱའོ། །ཤ་རིའི་བུ་དེ་ལ་བྱང་ཆུབ་སེམས་དཔའི་ཕ་རོལ་གྱི་སེམས་ཤེས་པ། མངོན་སུམ་དུ་བྱ་བ་ཤེས་པའི་མངོན་པར་ཤེས་

༄༅། །པ་ནི་གང་མངོན་པར་ཤེས་པའི་ཡེ་ཤེས་ཡོངས་སུ་རྫོགས་པ་ནི་གང་ཞེ་ན། ཤ་རིའི་བུ་འདི་ལ་བྱང་ཆུབ་
སེམས་དཔའ་ནི་ཕྱོགས་བཅུའི་འཇིག་རྟེན་གྱི་ཁམས། རབ་འབྱམས་མ་ལུས་པ་ཐམས་ཅད་ན། སེམས་ཅན་ཐམས་ཅད་ཀྱི་སྔོན་གྱི་མཐའི་སེམས་ཀྱང་རབ་ཏུ་ཤེས།
ཕྱེ་མའི་མཐའི་སེམས་ཀྱང་རབ་ཏུ་ཤེས། ད་ལྟར་བྱུང་བའི་སེམས་ཀྱང་རབ་ཏུ་ཤེས་སོ། །དེ་འདས་པའི་སེམས་ཤེས་བྱས་སེམས་ཅན་འདིའི་སེམས་ཀྱི་རྒྱུ་ནི་
རྒྱུ་ཆེའོ། །སེམས་ཅན་འདིའི་སེམས་ཀྱི་རྒྱུ་ནི་རྒྱུ་འབྲིང་ངོ་། །སེམས་ཅན་འདིའི་སེམས་ཀྱི་རྒྱུ་ནི་རྒྱུ་ཆུང་ངོ་། །སེམས་ཅན་འདིའི་དབང་པོ་རྣམས་ནི་སྦྱིན་པ་དང་
ལྡན་པའོ། །སེམས་ཅན་འདིའི་དབང་པོ་རྣམས་ནི་ཚུལ་ཁྲིམས་དང་ལྡན་པའོ། །སེམས་ཅན་འདིའི་དབང་པོ་རྣམས་ནི་བཟོད་པ་དང་ལྡན་པའོ། །སེམས་ཅན་འདིའི་
དབང་པོ་རྣམས་ནི་། བརྩོན་འགྲུས་ཀྱི་བསམ་པ་དང་ལྡན་པའོ། །སེམས་ཅན་འདིའི་དབང་པོ་རྣམས་ནི་བསམ་པ་དང་ལྡན་པའོ། །སེམས་ཅན་འདིའི་དབང་པོ་རྣམས་ནི་
ཤེས་རབ་ཀྱི་བསམ་པོ་དང་ལྡན་པའོ། །སེམས་ཅན་འདིའི་དབང་པོ་རྣམས་ནི་བྱམས་པའི་རྣམས་པའོ། །སེམས་ཅན་འདིའི་དབང་པོ་རྣམས་ནི་སྙིང་རྗེའི་རྣམ་པའོ། །
སེམས་ཅན་འདིའི་དབང་པོ་རྣམས་ནི་དགའ་བའི་རྣམ་པའོ། །སེམས་ཅན་འདིའི་དབང་པོ་རྣམས་ནི་གཏང་སྙོམས་ཀྱི་རྣམས་པའོ། །སེམས་ཅན་འདིའི་དབང་པོ་རྣམས་

ནི་ཐེག་པ་ཆེན་པོ་རྣམ་པའོ། །སེམས་ཅན་འདིའི་དབང་པོ་རྣམས་ནི་རང་སངས་རྒྱས་ཀྱིས་ཐེག་པ་རྣམས་སོ། །སེམས་ཅན་འདིའི་དབང་པོ་རྣམས་ནི་ཉན་ཐོས་ཀྱི་ཐེག་པའི་
རྣམ་པའོ། །སེམས་ཅན་འདི་ནི་རྒྱུའི་སྟོབས་ཅན་ཏེ། རྒྱུའི་གཙོ་བོ་དགེ་བ་དང་ལྡན་པའོ། །སེམས་ཅན་འདིའི་རྐྱེན་གྱི་སྟོབས་ཅན་ཏེ། རྐྱེན་ཀྱི་གཙོ་བོའི་རྒྱུའི་སྟོབས་
ཅན་ཡིན་ཡང་རྒྱུའི་གཙོ་བོའི་དགེ་བ་དང་ལྡན་པ་མ་ཡིན་ཏེ། སེམས་ཅན་དེ་ནི་སྦྱོར་བའི་རྒྱུས་རིགས་དམིའ་བར་སྐྱེས་པའོ། །སེམས་ཅན་འདི་ནི་སྦྱོར་བའི་སྟོབས་ཅན་
ཡིན་ཡང་དགེ་པའི་རྒྱ་ཆེན་པོ་རྒྱུ་དང་མི་ལྡན་ཏེ་སེམས་ཅན་འདི་ནི་རྒྱུའི་སྟོབས་བསྐྱེད་པའི་རྒྱུས་རིགས་ཆེན་པོར་སྐྱེས་པའོ། །སེམས་ཅན་འདི་ནི་བསམ་པ་དག་ལ་སྦྱོར་བ་མ་དག་བའོ། །
སེམས་ཅན་འདི་ནི་སྦྱོར་བ་དག་ལ་བསམ་པ་མ་དག་པའོ། །སེམས་ཅན་འདི་ནི་སྦྱོར་བ་ཡང་དག་ལ་བསམ་པ་ཡང་དག་པའོ། །སེམས་ཅན་འདི་ནི་བསམ་པ་ཡང་མ་དག་
ལ་སྦྱོར་བ་ཡང་མ་དག་པའོ། །ཞེས་སེམས་ཅན་ཐམས་ཅད་ཀྱི་སེམས་ཀྱི་རྒྱུ་དང་། ཉེ་བའི་རྒྱུའི་རྣམ་གྲངས་ཀྱི་སེམས་ཤེས་པ་ལ་འཇུག་གོ། །ཤི་རའི་བུ་དེ་
ལྟར་གར་སེམས་ཅན་ཐམས་ཅད་ཀྱི་འདུས་པའི་རྒྱུའི་དབང་པོ་ལ། སེམས་ཀྱི་སྤྱོད་པ་ཤེས་པ་དང་། དེ་དག་ལ་ཇི་རིགས་པར་ཆོས་སྟོན་པ་ཤེས་པ་འདི་ནི་བྱང་ཆུབ་སེམས་
དཔའི་ཕ་རོལ་གྱི་སེམས་པ་ཤེས་པ་ཞེས་བྱའོ། །ཡང་སེམས་ཅན་འདི་ད་ལྟར་སྦྱིན་པའི་རྒྱུ་སྟེ། མ་འོས་པའི་དུས་ན་ཚུལ་ཁྲིམས་ཀྱི་རྒྱུར་འགྱུར་རོ། །སེམས་ཅན་འདི་ལྟར་

༄༅། །བཟོད་པའི་རྒྱུ་སྟེ། མ་འོངས་པའི་དུས་ན་བརྩོན་འགྲུས་ཀྱི་རྒྱུར་འགྱུར་རོ། །སེམས་ཅན་འདིའི་དབང་པོའི་རྣམས་ནི་དེ་ལྟར་ཉན་
ཐོས་ཀྱི་ཐེག་པའི་རྒྱུ་ལས་སྐྱེས་པ་སྟེ། མ་འོངས་པའི་དུས་ན་ཐེག་པ་ཆེན་པོའི་རྒྱུ་ལས་སྐྱེས་པའི་དབང་པོ་རྣམས་སུ་འགྱུར་རོ། །སེམས་ཅན་འདིའི་དབང་པོ་རྣམས་ནི་ད་ལྟེར་ཉེན་
ཐོས་ཀྱི་ཐེག་པའི་རྒྱུ་ལས་སྐྱེས་པ་ཏེ། མ་འོངས་པའི་དུས་ན། རང་སངས་རྒྱས་ཀྱི་ཐེག་པའི་རྒྱུ་ལས་སྐྱེས་པའི་དབང་པོ་རྣམས་སུ་འགྱུར་རོ། །སེམས་ཅན་འདིའི་དབང་པོ་
རྣམས་ནི་དེ་ལྟར་ཐེག་པ་ཆེན་པོའི་རྒྱུ་ལས་སྐྱེས་པ་ཏེ། མ་འོངས་པའི་དུས་ན་ཉན་ཐོས་ཀྱི་ཐེག་པ་བའི་རྒྱུ་ལས་སྐྱེས་པར་འགྱུར་རོ། །ཞེས་ཕྱིར་མའི་མཐའི་སེམས་ལ་
འཇུག་བཤེས་སོ། ཤ་རིའི་བུ་དེ་ལྟར་མ་འོངས་པའི་དུས་ན་སེམས་ཅན་ཐམས་ཅད་དབང་པོ་རྣམས་ཀྱི་རྒྱུ་ལས་སྐྱེས་པ་གང་དང་། རྣམས་པ་གང་དང་། རྐྱེན་དུ་འགྱུར་བ་
གང་ཡིན་པ་དེའི་རྒྱུ་ལས་སྐྱེས་པ་དང་། དེའི་རྣམ་པ་དང་དེའི་རྐྱེན་རྣམ་ཡང་དག་པར་ཇི་ལྟ་བ་བཞིན་དུ་རབ་ཏུ་ཤེས་སོ། །དེའི་སེམས་ཅན་ཡོངས་སུ་སྨིན་པ་ཐམས་ཅད་ལ།
དེའི་སེམས་ལ་འཇུག་པ་ཤེས་པའི་བར་དུ་སྐྱོ་བར་མི་བྱེད་དེ། དེའི་ཆོས་ཀྱི་སྣོད་ཇི་འདྲ་བ་དེ་འདྲ་བར་ཆོས་སྟོན་ཏོ། །དེ་འབྲས་བུ་ཡོད་པའི་ཆོས་སྟོན་ཀྱང་ཆོས་ཀྱི་ལས་བྱས་སོ་
ཞེས་བྱེད་པ་མ་ཡིན་ནོ། །གང་དེ་ལྟར་བྱུང་བའི་སེམས་ཅན་ཐམས་ཅད་ཀྱི་སེམས་ཀྱི་སེམས་དང་སེམས་ལས་བྱུང་བའི་ཆོས་རྣམས་འཇུག་པ་དེ་དག་ཐམས་ཅད་ཀྱང་ཡང་དག་པ་ཇི་

ལྟ་བ་བཞིན་དུ་རབ་ཏུ་ཤེས་ཏེ། འདོད་ཆགས་དང་བཅས་པའི་སེམས་ཀྱང་འདོད་ཆགས་དང་བཅས་པའི་སེམས་སུ་ཡང་དག་པ་ཇི་ལྟ་བཞིན་དུ་རབ་ཏུ་ཤེས་སོ། །འདོད་ཆགས་དང་
བྲལ་བའི་སེམས་ཀྱང་འདོད་ཆགས་དང་བྲལ་བའི་སེམས་སུ་ཡང་དག་པ་ཇི་ལྟ་བ་བཞིན་དུ་རབ་ཏུ་ཤེས་སོ། །ཞེ་སྡང་དང་བཅས་པའི་སེམས་ཀྱང་ཞེ་སྡང་དང་བཅས་པའི་སེམས་སུ་ཡང་
དག་པ་ཇི་ལྟ་བ་བཞིན་དུ་རབ་ཏུ་ཤེས་སོ། །ཞེས་སྡང་མེད་པའི་སེམས་ཀྱང་ཞེས་སྤང་མེད་པའི་སེམས་སུ་ཡང་དག་བ་ཇི་ལྟ་བ་བཞིན་དུ་རབ་ཏུ་ཤེས་སོ། །གཏི་མུག་དང་
བཅས་པའི་སེམས་པར་ལ་ཡང་དག་པ་ཇི་ལྟ་བ་བཞིན་དུ་རབ་ཏུ་ཤེས་སོ། །གཏི་མུག་མེད་པའི་སེམས་ཀྱང་གཏི་མུག་བྲལ་བའི་སེམས་སུ་ཡང་དག་པ་ཇི་ལྟ་བ་བཞིན་དུ་ཤེས་སོ། །
གཏི་མུག་དང་བཅས་པའི་སེམས་སུ། ཤ་རིའི་བུ་དེ་ལྟར་ཀུན་ནས་ཉོན་མོངས་པ་གང་དང་གང་གིས་སེམས་ཅན་གང་དང་གང་གི་སེམས་སྒྲིབ་པ་དེ་ཐམས་ཅད་ཡང་དག་པ་ཇི་ལྟ་བ་བཞིན་དུ་ཤེས་ཏེ།
ཤེས་ནས་ཀྱང་ཉོན་མོངས་པ་ལས་གནོན་པའི་ཕྱིར། དེ་ལྟར་ཏེ་ལྟ་བུར་ཆོས་སྟོ་ཏོ། །འཁོར་གང་གི་ནང་དུ་འགྲོ་ཡང་ཐོག་མ་ཉིད་དུ་འཁོར་དེ་དག་ཐམས་ཅད་ལ་རྣམ་པར་ལྟ་འོ། །
རྣམ་པར་བ་ལྟས་ན། སེམས་ཅན་རྣམ་ལ་ཇི་ལྟ་ཇི་ལྟ་བུར་རིགས་པ། དེ་ལྟ་དེ་ལྟ་བུའི་ཆོས་སྟོན་ཏེ། ཤརིའི་བུ་དེ་ལ་གང་སེམས་ཅན་དེ་དག་གི་དབང་པོ་ཆོག་པ་ཡིན་པ་ཤེས་པ།

༄༅། །དེ་ཐམས་ཅད་རབ་ཏུ་ཤེས་ཀྱང་། བྱང་ཆུབ་སེམས་དཔའ་རང་གི་སེམས་ལྷུང་བྱེད་པ་འང་ཡིན་ལ། གཞན་གྱི་སེམས་ལྷུང་བྱེད་པ་འང་
མ་ཡིན་ནོ། །དེ་ཅིའི་ཕྱིར་ཞེ་ན། དེ་ལྟར་བྱང་ཆུབ་སེམས་དཔའ་དེའི་སེམས་ཀྱི་རྒྱུན་ནི་ཡེ་ཤེས་ཀྱི་རིག་པའོ། །སེམས་ཀྱི་རྒྱུན་ནི་དྲན་པས་རིག་པའོ། །བློ་གྲོས་སེམས་ཀྱི་
རྒྱུན་ནི་རྟོག་པས་རིག་པའོ། །སེམས་ཀྱི་རྒྱུན་ནི་ཤེས་རབ་ཀྱི་རིག་པའོ། །སེམས་ཀྱི་རྒྱུནི་ཉོན་མོངས་པ་མེད་པ་མེད་པ་བག་ཆགས་སྦྱོར་བ་ཡང་དག་པར་གཅད་པ། དག་བ་
དྲི་མ་མེད་པ། འོད་གསལ་བ། ཁ་ན་མ་ཐོབ་མེད་པ། མི་རྩུ་བ་རྙོག་པ་མེད་པ། ཆོས་ཐམས་ཅད་སྣང་བར་རིག་པའོ། །སེམས་ཅན་ཐམས་ཀྱི་སྤྱོད་པའི་རྗེས་སུ་ཞུགས་
བར་རིག་པའོ། །ཤ་རིའི་བུ་དེ་ལྟར་གང་འདི་ལྟ་བུའི་ཆོས་ལ་སེམས་ཤེས་པ་འཇུག་པ་འདི་ནི། བྱང་ཆུབ་སེམས་དཔའི་ཕ་རོལ་ཀྱི་སེམས་མངོན་པར་ཤེས་པ་དང་། ཡེ་ཤེས་ཀྱི་
ལས་ཡོངས་སུ་རྫོགས་པ་ཞེ་བྱའོ། །ཤ་རིའི་བུ་དེ་བྱང་ཆུབ་སེམས་དཔའ་སྔོན་གནས་རྗེས་སུ་དྲན་པ་མངོན་སུམ་དུ་བྱ་བའི་མངོན་པར་ཤེས་པ་ནི་གང་མངོན་པར་ཤེས་པའི་ཡེ་ཤེས་
ཀྱི་ལས་ཡོངས་སུ་རྫོགས་པར་བྱེད་པ་ནི་གང་ཞེས་ན། ཤ་རིའི་བུ་འདི་ལ་བྱང་ཆུབ་སེམས་དཔའ་ནི་ཕྱོགས་ཅུའི་འཇིག་རྟེན་གྱི་ཁམས་རབ་འབྱམས་མ་ལུས་པ་ཐམས་ཅད་ན། སེམས་
ཅན་ཐམས་ཅད་ཀྱི་སྐྱེ་བ་ཅིག་དང་གཉིས་དང་། གསུམ་དང་། བཞི་དང་ལྔ་དང་བཅུ་དང་ཉི་ཤུ་དང་། སུམ་བཅུ་དང་། བཞི་བཅུ་དང་། ལྔ་བཅུ་དང་། སྐྱེ་བ་སྟོང་དང་།

སྐྱེ་བ་བརྒྱ་ཕྲག་སྟོང་དང་། སྐྱེ་བ་བརྒྱ་ཕྲག་དུ་མ། སྐྱེ་སྟོང་ཕྲག་དུ་མ་དང་། སྐྱེ་བ་བརྒྱ་སྟོང་ཕྲག་དུ་མ་དང་། འཇིག་པའི་བསྐལ་བ་དང་། འཆགས་པའི་
བསྐལ་པ་དང་། འཇིག་པ་དང་འཆགས་པའི་བསྐལ་བ་དང་། འཇིག་པའི་སྐལ་བ་དུ་མ་དང་། འཆགས་པའི་སྐལ་དུ་མ་དང་། འཇིག་པ་དང་འཆགས་པའི་བསྐལ་
པ་དུ་མ་དང་། སེམས་ཅན་འདི་སྔོན་ཆེ་གེ་མོ་ཞེས་བྱ་བ་ཞིག་ཏུ་བྱུང་སྟེ། མིང་ནི་འདི་ཞེས་བྱ། རུས་ནི་འདི་ཞེས་བྱ། ཁ་དོག་ནི་འདི་ལྟ་བུ། ཆུ་བྱད་ནི་འདི་ལྟ་བུ།
དབྱེབས་ནི་འདི་ལྟ་བུ། ཟས་ནི་འདི་ལྟ་བུ་ཞིག་ཟ་བ། ཡུན་ནི་འདི་སྲིད་ཅིག་ཏུ་གནས་བདེ་བ་དང་སྡུག་བསྔལ་ནི་འདི་ལྟ་བུ་ཞིག་མྱོང་སྟེ། དེ་ནས་ཤིས་འཕོས་ནས་
ཆེ་གེ་མོ་ཞིག་ཏུ་སྐྱེས་ཏེ། དེ་ནས་ཤི་འཕོས་ནས་འདིར་སྐྱེས་སོ། །ཞེས་སྔོན་གྱི་གནས་རྣམ་པ་དུ་མ་རྗེས་སུ་དྲན་ནོ། །དེ་ལྟར་ན་བདག་དང་སེམས་ཅན་ཐམས་ཅད་ཀྱི་སྔོན་གྱི་
གནས་རྣམ་པ་དང་བཅད་པ་དང་། ཡུལ་ཕྱོགས་དང་བཅག་པ་རྣམ་དུ་མ་རྗེས་སུ་དྲན་ནོ། །དེ་བདག་གི་སྔོན་གྱི་མཐའ་ནས{་པ}་ནས་བཟུང་སྟེ། སྔོན་གནས་པ་རྣམ་པ་དུ་མ་རྗེསུ་
དྲན་ནོ། །སེམས་ཅན་གཞན་རྣམས་དང་། གང་ཟག་གཞན་དག་གི་སྔོན་གྱི་མཐའ་ནས་བཟུང་སྟེ། སྔོན་གྱི་གནས་རྣམ་པ་དུ་མ་རྗེ་སུ་དྲན་ནོ། །དེ་རང་གི་དགེ་བའི་རྩ་བ་
སྔོན་གྱི་རྒྱུ་ལས་བྱུང་བ་ཡང་རྗེས་སུ་དྲན་ནོ། །གཞན་དག་གི་དགེ་བའི་རྩ་བ་རྒྱུཡང་རྗེས་སུ་དྲན་ནོ། །དེ་རང་གི་དགེ་བའི་རྩ་བ་ཡང་བྱང་ཆུབ་ཏུ་མངོན་པར་བྱེད་དོ། །སེམས་

༄༅། །ཅན་གཞན་གྱི་དགེ་བའི་རྩ་རྣམ་ཀྱང་། སེམས་ཅན་རྣམས་རྗེས་སུ་དྲན་པར་བྱས་ནས། བྱང་ཆུབ་དུ་སེམས་སྐྱེད་པར་བྱེད་དོ། །
གང་སྔོན་གྱི་བདེ་བ་དང་། སྡུག་བསྔལ་གྱི་རྒྱུ་དེ་ཡང་མི་རྟག་པ་དང་། སྡུག་བསྔལ་བ་དང་། སྟོང་པ་དང་བདག་མེད་པར་རྟོག་གོ། །དེ་མི་རྟག་པ་དང་སྡུག་བསྔལ་བ་ཐ་དང་།
སྟོང་པ་དང་། བདག་མེད་པ་ལ་སྟོན་པས་གཟུགས་ཀྱི་དྲེགས་མ་ཡིན། ལོངས་སྤྱོད་ཀྱི་ས་དྲེག་པ་མ་ཡིན། གཡོག་གིས་དྲེགས་བ་མ་ཡིན། དབང་ཕྱུག་གི་དྲེགས་པ་མ་ཡིན།
འཁོར་ལོས་སྒྱུར་བ་འདོད་པས་དྲེགས་པ་མི་ཡིན། བརྒྱ་བྱིན་འདོད་པས་དྲེགས་པ་མ་ཡིན། ཚངས་པ་འདོད་པས་དྲེགས་པ་མི་ཡིན། འཇིག་རྟེན་སྐྱོངས་བ་འདོད་
པས་དྲེགས་པ་མ་ཡིན། སྐྱེ་བ་ཐམས་ཅད་འདོད་པས་དྲེག་པ་མ་ཡིན། འདོད་པས་རྒྱལ་པོའི་སྲིད་དང་དབང་ཕྱུག་གི་བདེ་བ་ཐམས་ཅད་འདོད་པའི་བློ་གྲོས་ཅན་མ་ཡིན་ཏེ།
གཞན་དུ་སེམས་ཅན་ཡོངས་སུ་སྔོན་ཞིང་རྒྱས་པར་བྱེད་དོ། །བསམས་བཞིན་དུ་སྲིད་པ་འཛིན་པ་ནི་མ་གཏོགས་སོ། །དེ་མི་རྟག་པ་དང་སྡུག་བསྔལ་བ་དང་།
སྟོང་པ་དང་། བདག་མེད་པ་ལ་རྟོགས་པས་སྔོན་གྱི་ཉོན་མོངས་པའི་སྤྱོད་པ་ལ་ཁྲེལ་ཞིང་ངོ་ཚ་བར་བྱེད། སྤོང་པར་བྱེད་དེ། དེ་ལྟར་བྱུང་བའི་དངོས་པོས་སྲོག་
གི་ཕྱིར་ཡང་མི་དགེ་བའི་རྩ་བར་འགྱུར་བའི་ལས་མི་བྱེད་དོ། །དེ་སྔོན་གྱི་དགེ་བའི་རྩ་བ་རྣམས་དང་། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ཡོངསུ་སྡོ་

ཤིང་རྒྱས་པར་བྱེད་དོ། །ད་ལྟར་ག་དགེ་བའི་རྩ་བ་རྣམས་ཀྱང་ཐམས་ཅད་དུ་བསྡུས་པའི་ཕྱིར། མི་མཐུན་པའི་སྔོ་བ་ཡོངས་སུ་སྤངས་ཏེ། སེམས་
སངས་རྒྱས་ཀྱི་རིགས་དང་། ཆོས་ཀྱི་རིགས་དང་། དགེ་འདུན་གྱི་རིགས་རྒྱུན་མི་འཆད་པར་བྱའོ། །ཕྱིར་དྲན་པ་ཡང་དག་པར་བསྐྱེད་པའི་སྟོབས་ཀྱིས། ཐམས་
ཅད་མཁྱེན་པར་ཡོངས་སུ་སྔོ་སྟེ། དེའི་དྲན་པ་དེ་ཡང་ཆོས་ཀྱི་དབྱིངས་ཀྱི་བྱིན་གྱི་བརླབས་ཀྱིས་ཤིན་དུ་བྱིན་གྱིས་རླབས་པའོ། །ཤིན་དུ་རིགས་པས་མིག་གཡོའོ། །
བསམ་གཏན་ཡོངས་སུ་སྦྱར་བ་བྱས་པས་མ་རྟགས་པའོ། །ཞི་གནས་ཀྱི་ཤིན་དུ་བྱིན་གྱིས་བརླབས་པས་གནོད་པ་མེད་པའོ། །ལྷག་མཐོང་གིས་ཤིན་དུ་ཡང་དག་
ཟིན་པས་འཁྲུག་པ་མེད་པའོ། །མངོན་སུམ་གྱི་ཕྱིར་བལ་པ་ལ་མ་ཡིན་པའོ། །དྲན་པ་མ་ཉམས་པའི་ཕྱིར་བརྗེད་པ་མེད་པའོ། །བསོད་ནམ་ཀྱི་ཚོགས་ཆེན་
པ་གསགས་པ་དང་། རིག་པ་མ་ལས་པའི་ཡེ་ཤེས་ཀྱི་ཚོགས་བསགས་པའི་ཕྱིར་མྱོང་བ་ཆེན་པོའོ། །ཕ་རོལ་དུ་ཕྱིན་པ་ཐམས་ཅད་ཀྱི་ཚོགས་གས་པའི་ཕྱིར་ཕ་རོལ་
དུ་སོང་བ་སྟེ། ད་ལྟར་དྲན་པ་ཡང་དག་པར་སྐྱེད་པའི་སྟོབས་ཀྱིས་འདས་པ་དང་། ད་ལྟར་བྱུང་བའི་ཆོས་རྣམས་བརྗོད་པ་མེད་པ་འདི་ནི་བྱང་ཆུབ་སེམས་དཔའི་སྔོན་གྱི་གནས་
མངོན་པར་ཤེས་པའི་ཡེ་ཤེས་ཀྱི་ལས་ཡོངས་སུ་རྫོགས་པའོ། །ཤ་རིའི་བུ་དེ་ལ་བྱང་ཆུབ་སེམས་དཔའི་རྫུ་འཕྲུལ་གྱི་བྱ་བ་མངོན་སུམ་དུ་བྱ་བ་ཤེས་པའི་མངོན་པར་

༄༅། །ཤེས་པ་ནི་གང་། མངོན་པར་ཤེས་པའི་ཡེ་ཤེས་ཀྱི་ལས་ཡོངས་སུ་རྫོགས་པ་ནི་གང་ཞེ་ན། ཤ་རིའི་བུ་འདི་ལ་བྱང་ཆུབ་
སེམས་དཔའ་འདུན་པའི་ཏིང་ངེ་འཛིན་སྤོང་པའི་བྱེད་དང་ལྡན་པའི་རྫུན་འཕྲུལ་གྱི་རྐང་བ་བསྒོམ་པ་དང་། བརྩོན་འགྲུས་དང་སེམས་དང་དཔྱོད་པའི་ཏིང་ངེ་འཛིན་སྤང་པའི་འདུ་
བྱེད་དང་ལྡན་པའི་རྫུ་འཕྲུལ་གྱི་རྐང་པ་སྒོམ་པ་སྟེ། དེ་འདུན་པ་དང་། བརྩོན་འགྲུས་དང་། སེམས་དང་ད་པྱོད་པས་རབ་ཏུ་ཟིན་པའི་ཆོས་རྣམས་འདོད་པ་དང་། སྡུག་
པར་བྱེད་པ་དང་། དབང་སྒྱུར་བ་དང་། རྫུ་འཕྲུལ་རྐང་པ་བཞི་པོ་འདི་དང་། ཤིན་དུ་ཡོངས་སུ་སྒོམས་པའི་ཕྱིར། རྫུ་འཕྲུལ་རྣམས་མངོན་ཏུ་ཐོབ་པ་ཡིན་ཏེ། དེ་རྫུ་འཕྲུལ་
གྱི་ཆོས་འཕྲུལ་གྱི་སྤང་པ་རྣམས་པ་དུ་མ་མྱོང་ངོ་། །དེ་རྫུ་འཕྲུལ་གྱི་རྫུ་འཕྲུལ་དེ་དག་ཀྱང་སེམས་ལ་ལྟ་བའི་ཕྱིར་ཡོངས་སུ་གོམས་པ་ཡིན་ནོ། །དེ་གཟུགས་སམ།
སྟོབས་སམ། བྱིན་གྱིས་བརླབས་སམ། རྫུན་འཕྲུལ་གྱི་ཆོས་འཕྲུལ་གི་སྤང་པ་རྣམས་པ་དུ་མ་མྱོང་ངོ་། །དེ་རྫ་འཕྲུལ་དེ་དག་ཀྱང་སེམས་ཅན་ལ་ལྟ་བའི་ཕྱིར་
ཡོངས་སུ་གོམས་པ་ཡིན་ནོ། །དེ་གཟུགས་དང་ཁ་དོག་ཏུ་སྣང་བ་གང་དང་དང་གང་གིས་སེམས་ཅན་རྣམས་འདུལ་བར་འགྱུར་བའི་གཟུགས་དང་། ཁ་དོག་ཏུ་སྣང་
བ་དེ་དང་། དེ་ཉིད་སྟོན་ཏོ། །སངས་རྒྱས་ཀྱི་གཟུགས་དང་ཁ་དོག་ཏུ་སྣང་བ་འམ། རང་སངས་རྒྱས་ཀྱི་གཟུགས་དང་ཁ་དོག་ཏུ་སྣ་བ་འམ། ཉན་ཐོས་ཀྱི་གཟུགས་

དང་ཁ་དོག་ཏུ་སྣང་བ་འམ། བརྒྱ་བྱིན་གྱི་གཟུགས་དང་ཁ་དོག་དུ་སྣང་བ་འམ། ཚངས་པའི་གཟུགས་དང་ཁ་དོག་ཏུ་སྣང་བ་འམ། འཁོར་ལོ་སྒྱུར་བའི་གཟུགས་དང་
ཁ་དོག་ཏུ་སྣང་བ་འམ། གཞན་ཡང་གཟུགས་དང་ཁ་དོག་དུ་སྣང་བ་ཐ་ན་དུད་འགྲོའི་སྐྱེ་གནས་ཀྱི་གཟུགས་དང་ཁ་དོག་ཏུ་སྣང་བ་གང་དང་གང་གིས་སེམས་ཅན་ཅན་རྣམས་འདུལ་བར་
འགྱུར་བའི་གཟུགས་དང་། ཁ་དོག་དུ་སྣང་བ་དེ་ཉིད་སེམས་ཅན་རྣམས་ལ་ཉེ་བར་སྟན་ནས་ཆོས་སྟོན་ཏོ། དེ་སྟོབས་སྙེད་པ་དང་། ཁྲོ་བ་དང་། རྒྱགས་པ་ལྷུར་
བྱེད་པའི་སེམས་ཅན་རྣམས་སྟོབས་གང་གི་འདུལ་བར་བྱ་བའི་སྟོབས་དེ་ཉེ་བར་སྟོན་ཏོ། །ཇི་ཙམ་སྲེད་མེད་ཀྱི་བུ་ཆེན་པོ་སྟོབ་ཙམ་འམ། ཇི་ཙམ་སྲིད་མེད་ཀྱི་བུ་ཆེན་པོའི་སྟོབས་
ཀྱི་བཞི་ཆ་ཙམ་འམ། ཇི་ཙམ་སྲེད་མེད་ཀྱི་བུ་ཆེན་པོའི་སྟོབས་ཀྱི་ཕྱེད་ཙམ་འམ། ཇི་ཙམ་སྲེད་མེད་ཀྱི་བུ་ཆེན་པོའི་སྟོབས་རངས་པ་ཙམ་འམ། ཇི་ཙམ་སྟོབས་གང་གིས།
རིའི་རྒྱལ་པོ་རི་རབ་ཀྱི་འཕང་དུ་དཔག་ཚད་སྟོང་ཕྲག་བརྒྱ་དྲུག་ཅུ་ཞེང་དུ་དཔ་ག་ཚད་བརྒྱད་ཁྲི་བཞི་སྟོང་ཡོད་པ། སོར་མོ་གཉིས་ཀྱིས་བླངས་ནས། འཕེན་
ཏེ། འདི་ལྟ་སྟེ་དཔེར་ན། སྐྱུ་རུར་འབུ་ཅིག་བླངས་པ་བཞིན་དུ། འཇིག་རྟེན་གྱི་ཁམས་གཞན་དུ་འཕགས་ཀྱང་བྱང་ཆུབ་སེམས་དཔའི་དེའི་སྟོབས་ཡོངསུ་ཉམས་
པར་མ་འགྱུར་བ་དང་། སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདི་ལྟར་ལྟ་རྒྱ་ཆེ་བ། འདི་ལྟར་ཡངས་པ་འདི་ཆུའི་ཕུང་པོ་ནས་བཟུང་སྟེ། སྲེད་

༄༅། །པའི་རྩེ་མོའི་བར་དུ་ལག་འཐིལ་དུ་གཞག་ལ་སྐལ་བར་འདུག་ཅིང་སྤྱོད་ལམ་ཐམས་ཅད་ཀྱང་སྟོན་པ་དེ་ལྟ་བུའི་སྟོབས་
དང་ལྡན་པའི་བྱང་ཆུབ་སེམས་དཔའ་སྟོབས་སྙེམས་བ་དང་། ཁྲོ་བ་དང་། རྒྱགས་པ་ལྷུར་བྱེད་པའི་སེམས་ཅན་རྣམས་ལ་སྟོབས་སྙེམས་པ་དང་། ཁྲོ་བ་དང་།
རྒྱགས་པ་གཞིལ་བའི་ཕྱིར་ཆོས་སྟོན་ཏོ། །དེ་རྫུ་འཕྲུལ་གྱི་རྐང་པ་དེ་དག་གི་བྱིན་གྱིས་བརླབས་ཀྱི་ཡེ་ཤེས་ཐོབ་སྟེ། བྱིན་གྱིས་རླབས་ཀྱི་ཡེ་ཤེས་དེས་དེ་བཞིན་དུ་འགྱུར་ཏེ།
གལ་ཏེ་རྒྱ་ཚོ་ཆེན་པོ་ཕྱུགས་རྗེས་ཀྱི་ཆུ་ཙམ་དུ་བྱིན་གྱིས་རླབས་ན། དེ་ཕྱུག་རྗེས་ཀྱི་ཆུ་ཙམ་དུ་གནས་སོ། །གལ་ཏེ་ཕྱུགས་རྗེས་རྒྱ་ཚོ་ཆེན་པོ་ཙམ་དུ་གྱུར་ཅིག་ཅེ་ན་ཡང་།
དེ་རྒྱ་ཚོ་ཆེན་པོར་འགྱུར་རོ། །གལ་ཏེ་སྲེག་པའི་སྐལ་པ་ཆུའི་ཕུང་པོར་གྱུར་ཅིག་ཅེས་བྱིན་གྱི་རླབས་ན་ཡང་། དེ་དེ་བཞིན་དུ་ཆུའི་ཕུང་པོར་འགྱུར་རོ། །ཆུའི་འཇིག་པ་ཡང་
འཇིག་པར་གྱུར་ཅིག་ཅེས་བྱིན་གྱིས་བརླབས་ན། དེ་དེ་བཞིན་དུ་འགྱུར་རོ། །དེ་བཞིན་དུ་སྦྱར་ཏེ། ཐ་མ་དང་རབ་འབྲིང་གི་ཆོས་རྣམས་ཀྱི་གང་དང་གང་གང་བྱིན་གྱི་
བརླབ་པའི་བྱིན་གྱི་བརླབས་དེ་ཐམས་ཅད་དེ་བཞིན་དུ་འགྱུར་ཏེ། གཞན་དུ་མ་ཡིན་ནོ། །དེའི་བྱིན་གྱི་བརླབས་དེ་ནི། དགེ་སྦྱོང་ངམ། བྲམ་ཟེ་དང་ལྷ་འམ་བརྒྱ་བྱིན་
ནས། བདུང་དམ་ཚངས་པ་འམ། འཇིག་རྟེན་འདི་ན་གང་གིས་ཀྱང་ཆོས་དང་འཐུན་པས་བསྒུལ་བ་འམ་སྤྱོད་པ་འམ། མི་སྣང་བར་བྱེད་མི་ནུས་ཏེ། སངས་རྒྱས་བཅོམ་

ལྡན་འདས་ནི་མ་གཏོགས་སོ། །བྱིན་གྱིས་བརླབས་ཀྱི། སྟོབས་སྐྱེད་པ་དེས་དགའ་བ་དང་མཆོག་ཏུ་དགའ་བ་རྒྱ་ཆེན་པོ་སྣ་ཆོགས་ལྟར་བྱེད་པའི་སེམས་ཅན་རྣམས་
ལ་ཆོས་སྟོན་ཏོ། །དེའི་རྫུ་འཕྲུལ་གྱི་རྐང་པ་དེ་དག་ཀྱང་པ་མེད་པའོ། །བདག་ཉིད་དབང་བའོ། །བདུད་དང་ཉོན་མོངས་པའི་ཡུལ་ལས་ཤིན་དུ་འདས་སོ། །
སངས་རྒྱས་ཀྱི་ཡུལ་ལ་འཇུག་པའོ། །སེམས་ཅན་རྣམས་ལ་མི་འཚོ་བར་སྦྱོར་བའོ། །དགེ་བའི་ཚོགས་ཐམས་ཅད་བསགས་པའོ། །བདུད་དང་བདུད་ཀྱི་རིས་ཀྱི་ལྷའི་
བུ་རྣམས་ཀྱིས་མི་ཕྱེད་པ་ཏེ། འདི་ནི་བྱང་ཆུབ་སེམས་དཔའི་རྫུ་འཕྲུལ་ཀྱི་བྱ་བའི་མངོན་སུམ་བྱ་བའི་མངོན་པར་ཤེས་པའི་ཡེ་ཤེས་ཀྱི་ལས་ཡོངས་སུ་རྫོགས་པར་བྱེད་པའོ། །
ཤ་རིའི་བུ་དེ་ལ་བྱང་ཆུབ་སེམས་དཔའི་མངོན་པར་ཤེས་པ་ནི་གང་ཡེ་ཤེས་ནི་གང་ཞེ་ན། གང་ལྷའི་མིག་གིས་གཟུགས་རྣམས་མཐོང་བ་འདི་ནི་མངོན་པར་ཤེས་པ་ཞེས་
བྱའོ། །གང་གཟུགས་སུ་སྣང་བ་རྣམས་ལ་ཟད་པའི་ཆོས་ཉིད་དུ་ཤེས་ཀྱང་། མངོན་སུམ་དུ་མི་བྱེད་པ་འདི་ནི་ཡེ་ཤེས་པའོ། །གཞན་ཡང་ཤ་རིའི་བུ་གང་སྒྲར་གྲགས་
པ་ཐམས་ཅད་ཐོས་པ་འདི་ནི་མངོན་པར་ཤེས་པ་ཞེས་བྱའོ། །གང་ཐོས་པའི་སྔོན་གྱི་མཐའ་བརྗོད་དུ་མེད་པ་འདི་ནི་ཡེ་ཤེས་ཞེས་བྱའོ། །ཤ་རིའི་བུ་གཞན་ཡང་གང་
སེམས་ཅན་ཐམས་ཅད་ཀྱི་སེམས་དང་སྤྱོད་པ་རབ་ཏུ་ཤེས་པ་འདི་ནི་མངོན་ཤེས་པ་ཞེས་བྱའོ། །གང་སེམས་འགོག་པར་ཡང་ཤེས་འགོག་པ་མངོན་སུམ་དུ་ཡང་མི་བྱེད་པ་འདི་ནི་ཡེ་ཤེས་བྱའོ། །

༄༅། །ཤི་རོའི་བུ་གཞན་ཡང་སྔོན་གྱི་མཐའ་ལ་ཆགས་པ་མེད་པར་དྲན་པ་འདི་ནི་མངོན་པར་ཤེས་པ་ཞེས་བྱའོ། །གང་སེམས་འགོག་པར་
ཡང་ཤེས་ལ་འགོག་པ་མངོན་སུམ་དུ་ཡང་མི་བྱེད་པ་འདི་ནི་ཡེ་ཤེས་ཞེས་བྱའོ། །གང་སེམས་འགོག་པར་ཡང་ཤེས་འགོག་པ་མངོན་སུ་དུ་ཡང་མི་བྱེད་པ་འདི་ནི་
ཡེ་ཤེས་ཞེས་བྱའོ། །ཤ་རིའི་བུ་གཞན་ཡང་སྔོན་གྱི་མཐའ་ལ་ཆགས་པ་མེད་པར་ཤེས་པ་ཞེས་བྱའོ། །གང་དུས་གསུམ་ལ་ཆགས་པ་མེད་པའི་ཡེ་ཤེས་འདི་ནི་ཡེ་ཤེས་
པའོ། །ཤརིའི་བུ་གཞན་ཡང་གང་ཞིག་ཐམས་ཅད་དུ་འགྲོ་བ་དང་འོང་བ་ནི་མངོན་པར་ཤེས་པ་ཞེས་བྱའོ། །གང་ཞིག་ནམ་མཁའ་ལྟ་བུར་ཤེས་པ་འདི་ནི་ཡེ་ཤེས་ཞེས་
བྱའོ། །གཞན་ཡང་གང་བཙུན་པའི་ཆོས་ལ་འཇུག་པ་འདི་ནི་མངོན་པར་ཤེས་པ་ཞེས་བྱའོ། །གང་ཆོས་མཉམ་པར་མཐོང་བ་འདི་ནི་ཡེ་ཤེས་ཞེས་བྱའོ། །གཞན་
ཡང་གང་འཇིག་རྟེན་ཐམས་ཅད་ཆགས་པར་འགྱུར་བ་འདི་ནི་མངོན་པར་ཤེས་པ་ཞེས་བྱའོ། །གང་འཇིག་རྟེན་ཐམས་ཅད་དང་མི་འདྲ་འདི་ནི་ཡེ་ཤེས་ཞེས་བྱའོ། །
གཞིན་ཡང་གང་བརྒྱ་བྱིན་དང་། ཚངས་པ་དང་། འཇིག་རྟེན་སྐྱོང་བ་ཐམས་ཅད་ཟིལ་གྱིས་གནོན་པ་འདི་ནི་མངོན་པར་ཤེས་པ་ཞེས་བྱའོ། །གང་ཉན་ཐོས་དང་རང་
སངས་རྒྱས་ཐམས་ཅད་ཀྱི་རུ་འཕྲུལ་ཤེས་པ་འདི་ནི་ཡེ་ཤེས་ཞེས་བྱ་སྟེ། ཤ་རིའི་བུ་དེ་ལྟར་མངོན་པར་ཤེས་པ་དེ་དག་དང་ཡེ་ཤེས་འདི་ནི་མངོན་པར་ཤེས་པའི་ཡེ་ཤེས་

ཀྱི་ལས་ཡོངས་སུ་རྫོགས་པར་བྱེད་ཞེས་བྱའོ། །ཤ་རིའི་བུ་དེ་ལྟར་ཉོན་མོངས་པའི་སེམས་གཡེང་བ་ཇི་སྙེད་པར་བྱང་ཆུབ་སེམས་དཔའི་བསམ་གཏན་གི་ཚོགས་དང་།
སེམས་ཀྱི་བྱིན་གྱིས་བརླབས་ཀྱི་ཡེ་ཤེས་ཀྱང་དེ་ཙམ་མོ། །སེམས་ཅན་ཐམས་ཅད་ཀྱི་སེམས་གཡེང་བ་ཇི་སྙེད་པ་དེ་ཙམ་དུ་བྱང་ཆུབ་སེམས་དཔའ་བསམ་གཏན་གི་ཡན་
ལག་གི་ཚོགས་ཡང་དག་པར་སྡུ་བར་བྱའོ། །ཤ་རིའི་བུ་དེ་བྱང་ཆུབ་སེམས་དཔའ་ནམ་ཡང་དག་པར་བླངས་ཏེ། དེ་ལ་གནས་པ་དེ་ནི་མཉམ་པར་གཞག་པ་ཞེས་བྱ་ཏེ།
སེམས་ཅན་མ་ཉམ་པ་ཉིད་ཀྱིས་མཉམ་པར་གཞག་པའོ། །སེམས་མཉམ་པ་ཉིད་ཀྱིས་མཉམ་པར་གཞག་པའོ། །བསམ་པ་མཉམ་པ་ཉིད་ཀྱིས་མཉམ་པར་
གཞག་པའོ། སྦྱོར་བར་མཉམ་པ་ཉིད་ཀྱིས་མཉམ་པར་གཞག་པའོ། །ལྷག་པའི་བསམ་པ་མཉམ་པ་ཉིད་ཀྱིས་མཉམ་པར་བཞག་པའོ། །སྦྱིན་པ་མཉམ་པ་ཉིད་
ཀྱིས་མཉམ་པར་བཞག་པའོ། །ཚུལ་ཁྲིམས་དང་། བཟོད་པ་དང་། བརྩོན་འགྲུས་དང་། བསམ་གཏན་དང་། ཤེས་རབ་མ་ཉམ་པ་ཉིད་ཀྱིས་མཉམ་པ་ཉིད་
མཉམ་པར་བཞག་པའོ། །ཆོས་ཐམས་ཅད་མཉམ་པ་ཉིད་ཀྱིས་མཉམ་པར་གཞག་པའོ། །བྱང་ཆུབ་གང་དང་མཉམ་པར་སེམས་ཅན་ཐམས་ཅད་ཀྱང་དེ་དང་མཉམ་
པའོ། །སེམས་ཅན་ཐམས་ཅད་གང་དང་མཉམ་པ། ཆོས་ཐམས་ཅད་ཀྱང་དེ་དང་མཉམ་པ་ཉེ། གང་མཉམ་པ་དེ་ལ་སྙོམས་བར་ཞུགས་པ་དེ་ནི་སྙོམས་པར་ཞུགས་པ་

༄༅། །ཞེས་བྱའོ། །སྟོང་པ་ཉིད་གང་དང་མཉམ་པ་ཆོས་ཐམས་ཅད་ཀྱང་དེ་དང་མཉམ་པ་ཏེ། མཉམ་པ་དེ་ལ་སྙོམས་པར་
ཞུགས་པས། དེའི་ཕྱིར་སྙོམས་པར་ཞུགས་པ་ཞེས་བྱའོ། །མཚན་མ་མེད་པ་གང་དང་མཉམ་པ་དང་། སྨོན་པ་མེད་པ་གང་མཉམ་པ་དང་། མངོན་པར་འདུ་མི་
བྱེད་པ་གང་དང་མཉམ་པ་དེ་ལ་སྙོམས་པར་ཞུགས་པས། དེའི་ཕྱིར་སྙོམས་པར་ཞུགས་པ་ཞེས་བྱའོ། །རང་གི་སེམས་མཉམ་པ་ཉིད་ཀྱིས། ཆོས་ཐམས་ཅད་མཉམ་
པ་ཉིད་ལ་སྙོམས་པར་ཞུགས་པས། དེའི་ཕྱིར་སྙོམས་པར་ཞུགས་པ་ཞེས་བྱའོ། །ཕན་འདོད་པ་དང་གནོད་པར་བྱེད་པ་ཐམས་ཅད་ལ་སེམས་དང་མཉམ་པ། སེམས་
ཆུ་དང་མཉ་མ་དང་། སེམས་མེ་དང་མཉམ་པ། སེམས་རླུང་དང་མཉམ་པ། སེམས་ནམ་མཁའ་དང་མཉམ་པ་མི་མཐོ་མི་དམའ་བ། གནས་པ། ཤིན་དུ་
གནས་པ། མི་གཡོ་བ་ཐོབ་བ་སྤྱོད་ལམ་ཐམས་ཅད་དང་མཉམ་པར་བཞག་པ། སྤྱོད་ལམ་མ་བཅོས་ས། རང་བཞིན་གྱིས་སྙོམས་པར་ཞུགས་པ། མི་རྒོད་
པ་མི་གཡེང་བ་མི་གཡེང་བ། མུ་ཅོར་མི་སྨྲ་བ། ཚིག་མ་འཆལ་བ། དོན་ཤེས་པ་ཆོས་ཤེས་པ། དུས་ཤེས་པ། ཚོད་ཤེས་དྲོད་ཤེས་པ།
འཇིག་རྟེན་ཐམས་ཅད་དང་འཐུན་པ། འཇིག་རྟེན་གི་ཆོས་བརྒྱད་ལས་ཡང་དག་པར་འདས། ཉོན་མོངས་པ་ཐམས་ཅད་མ་འདྲེས་པ། འདུ་འཛི་དང་བྲལ་བ།

སྤྱོད་ཡུལ་དཔེན་པ་སྟེ། དེ་ལྟ་བུའི་ཆོས་ལ་གནས་པ་མཉམ་པར་བཞག་པའི་གནས་ཀྱང་མི་འདོན་ལ། འཇིག་རྟེན་གྱི་བྱ་བ་ཐམས་ཅད་དུ་ཡང་ཀུན་དུ་སྣང་བ་འདི་ནི།
བྱང་ཆུབ་སེམས་དཔའི་ཤེས་རབ་དང་། ཐབས་ཀྱི་མངོན་པར་སྒྲུབས་པའི་བསམས་གཏན་གྱི་ཕ་རོལ་དུ་ཕྱིན་པ་སྟེ། གང་ལ་སྙོམས་པར་འཇུག་པ་ན། སེམས་
ཅན་ལ་ལྟ་བས། སྙིང་རྗེ་ཆེན་པོས་དམིགས་པའི་སེམས་ཉེ་བར་འབྲེད་པ་འདི་ནི་དེའི་ཐབས་སོ། །ཞི་བ་དང་རབ་ཏུ་ཞི་བ་ལ་སྙོམས་པར་འཇུག་པ་འདི་ནི་དེའི་ཤེས་
རབ་པོ། །གང་སྙོམས་པར་འཇུག་པ་ན། སངས་རྒྱས་ཀྱི་ཡེ་ཤེས་སྒྲུབ་བ་འདི་ནི་དེའི་ཐབས་སོ། །གང་ཆོས་གང་ལ་ཡང་ཉེ་བར་འབྲེལ་བར་མི་བྱེད་པ་འདི་
ནི་དེའི་ཤེས་རབ་པོ། །གང་སྙོམས་པར་འཇུག་པ་ན་ཆོས་ཐམས་ཅད་འཛིན་པ་ལ་ལྟོས་བདེ་ནི་དེའི་ཐབས་སོ། །གང་ཆོས་ཀྱི་དབྱིངས་དབྱེར་མེད་པས།
བསམ་གཏན་བྱེད་པ་འདི་ནི་ཤེས་རབ་པོ། །གང་སྙོམས་པར་འཇུག་པ་ན། སངས་རྒྱས་ཀྱི་སྐུའི་རྒྱན་མངོན་པར་བྱེད་པ་འདི་ནི། དེའི་ཐབས་སོ། །
གང་ཆོས་ཀྱི་སྐུ་ལ་གནས་བསམ་གཏན་བྱེད་པ་འདི་ནི་དེའི་ཤེས་རབ་པོ། །གང་སྙོམས་པར་འཇུག་པ་ན་སེམས་དེ་ཇི་ལྟ་བུ་བྱིན་གྱི་རློབ་པ་འདི་ནི་དེའི་ཐབས་སོ། །གང་
དྲན་པ་མི་གཡོང་བསམ་གཏན་བྱེད་པ་འདི་ནི་དེའི་ཤེས་རབ་པོ། །གང་སྙོམས་པར་འཇུག་པ་ནི། སྔོན་གྱི་སྨོན་ལམ་གྱི་སེམས་ཅན་ཡོངས་སུ་སྨིན་པར་བྱེད་པ། བྱིན་གྱི་རློབ་

༄༅། །པ་འདི་ནི་ཐབས་སོ། །གང་སེམས་ཅན་ཐམས་ཅད་བདག་མེད་པར་བསམ་གཏན་བྱེད་པ་འདི་ནི་དེའི་ཤེས་རབ་པོ། །གང་བསམ་
གཏན་བྱེད་པ་ན། དགེ་བའི་རྩ་བ་རྣམས་ལ་ལྷག་པར་དམིགས་པ་འདི་ནི་དེའི་ཐབས་སོ། །གང་རྩ་བ་མེད་པ་དང་གནས་པར་བསམ་གཏན་བྱེད་པ་འདི་ནི་དེའི་ཤེས་རབ་པོ། །གང་སྙོམས་
པར་འཇུག་པ་ན་སངས་རྒྱས་ཀྱི་ཞིང་ཡོངས་སུ་དག་པ་མངོན་དུ་བྱེད་པ་འདི་ནི་དེའི་ཐབས་སོ། །གང་ཞིག་ནམ་མཁའ་དང་མཉམ་པར་བསམ་གཏན་བྱེད་པ་འདི་ནི་དེའི་ཤེས་རབ་པོ། །
གང་བྱང་ཆུབ་ཀྱི་སྙིང་པོའི་རྒྱན་བཀོད་པ་མངོན་དུ་བྱེད་པ་འདི་ནི་དེའི་ཐབས་སོ། གང་ཉོན་མོངས་པ་ཉེ་བར་ཞི་བར་བསམ་གཏན་བྱེད་པ་འདི་ནི་དེའི་ཤེས་རབ་བོ། །གང་སྙོམས་
པར་འཇུག་པ་ན། ཆོས་ཀྱི་འཁོར་ལོ་རབ་ཏུ་བསྐོར་བ་ལ་དམིགས་པར་བྱེད་པ་འདི་ནི་དེའི་ཐབས་སོ། །གང་སྐོར་བ་ཡང་མེད། ལྡོག་པ་ཡང་མེད་པར་བསམ་གཏན་བྱེད་པ་
འདི་ནི་དེའི་ཤེས་རབ་སོ། །བྱང་ཆུབ་ཀྱི་ཡན་ལག་གི་ཚོགས་ཇི་སྙེད་པ་དེ་ལ་སྙོམས་པར་འཇུག་པ་ན། བཏདང་སྙོམས་སུ་བྱེད་པ་དང་། མངོན་དུ་བྱེད་པ་འདི་ནི་དེའི་
ཐབས་སོ། །ཉེ་བའི་ཉོན་མོངས་པ་ཇི་སྙེད་པ་ཡོངས་སུ་གདུང་བ་མེད་པའི་དེ་བཞིན་གཤེགས་པའི་ཡེ་ཤེས་དང་། བསམ་གཏན་གི་བདེ་བར་བསམ་གཏན་དང་མེད་པ་
ན། འདུ་ཤེས་ཆགས་པ་མེད་པ་འདུ་ཤེས་ཡོངས་སུ་ཤེས་པ་དང་། འདུ་ཤེས་ཐམས་ཅད་སེལ་བ་དང་། བྱང་ཆུབ་སེམས་དཔའ་ཐམས་ཅད་ཀྱི་ངེས་པར་གྱུར་པ་དེ་

ལ། བསམ་གཏན་དང་བསམ་གཏན་མེད་པར་བསམ་གཏན་བྱེད་པ་འདི་ནི་དེའི་ཤེས་རབ་ཏེ། བྱང་ཆུབ་སེམས་དཔའ་སེམས་དཔའ་ཆེན་པོ་དེ་ལྟར་བུར་ཞུགས་
པ་རྣམས་ཀྱི་བསམ་གཏན་གྱི་ཕ་རོལ་དུ་ཕྱིན་པ་ནི་ཟད་མི་ཤེས་པ་ཡིན་ནོ། །བདུད་ཐམས་ཅད་ཀྱིས་ཀྱང་གླགས་མི་རྙེད་དོ། །སངས་རྒྱས་ཀྱི་ཆོས་ཐམས་ཅད་
ཀྱི་གནོད་དུ་ཉེ་བར་གནས་པ་ཡིན་ནོ། །ཤ་རིའི་བུ་དེ་ལྟར་ན་འདི་ནི་ཐབས་འདི་ཤེས་རབ་ཏེ། དེའི་ཕྱིར་བྱང་ཆུབ་སེམས་དཔའི་རྣམས་ཀྱི་ཐབས་དང་ཤེས་རབ་ཀྱི་མངོན་
པར་སྒྲུབ་པའི་བསམ་གཏན་གྱི་ཕ་རོལ་དུ་ཕྱིན་པ་ཞེས་བྱའོ། །ཤ་རིའི་བུ་གཞན་ཡང་བྱང་ཆུབ་སེམས་དཔའ་སེམས་དཔའ་ཆེན་པོ་ནི་མངོན་པར་ཤེས་པ་ལས་ཉམས་
པ་མེད་པར་འདུ་ཤེས་སུ་གྱུར་བའི་ལས་རྣམས་ཀྱང་བྱེད་དོ། །མངོན་པར་ཤེས་པས་ཀྱང་རྣམ་པར་རོལ་ལ། བྱ་བ་ཐམས་ཅད་ཡོངས་སུ་སྟོན་ཏོ། །མངོན་པར་ཤེས་
པ་ལ་ཡང་རབ་ཏུ་གནས་ལ་འཇུག་པ་ཆེན་པོ་ལ་ཡང་འཇུག་པར་བྱེད་དོ། །དེའི་མངོན་པར་ཤེས་པ་དེ་ནི་ཡེ་ཤེས་བྱེད་པའོ། །ཇིག་རྟེན་ལས་འདས་པའོ།
ངེས་པར་བྱེད་པའི་ཆ་དང་འཐུན་པའོ། །བྱ་བ་ཐམས་ཅད་ལ་རྣམ་པའི་ཚོག་ཐམས་ཅད་དང་ལྡན་པའོ། །དེའི་མངོན་པར་ཤེས་པ་དེ་ནི་ཤེས་རབ་བྱེད་པའོ། །

༄༅། །འཇིག་རྟེན་ལས་འདས་པའི་ཆོས་མངོན་སུམ་དུ{་བ་}གྱུར་པའོ། །དེའི་མངོན་པར་ཤེས་པ་དེ་ནི་ཟད་པའི་
རྣམ་པའོ། །ཐམས་ཅད་ཀྱི་རྗེས་སུ་འཇུག་པའོ། །ནམ་མཁའ་དང་མཚུང་པའོ། །དེའི་མངོན་པར་ཤེས་པ་དེ་ནི་གཟུགས་དང་། གཟུགས་མེད་པ་
རྣམས་སུ་གཟུགས་ཐམས་ཅད་ཀུན་སྟོན་པའོ། །དེའི་མངོན་པར་ཤེས་པ་དེ་ནི་སྔོན་གྱི་མཐའི་སྒྲ་དང་། མཉམ་པ་ཉིད་ཀྱིས་སྒྲ་ཐམས་ཅད་ཀྱི་རྗེས་སུ་སོང་བའོ། །
དེའི་མངོན་པར་ཤེས་པ་དེ་ནི་རང་བཞིན་མངོན་སུམ་དུ་མཐོང་བས། སེམས་ཅན་ཐམས་ཅད་ཀྱི་སེམས་དང་སྦྱོར་བ་ལ་རྣམ་པར་ལྟའོ། །དེའི་མངོན་པར་ཤེས་པ་དེ་ནི་
སྔོན་གྱི་མཐའ་དང་ཕྱིན་མའི་མཐའ་ཡོངས་སུ་གཅོད་པས་བསྐལ་པ་ཐམས་ཅད་རྗེས་སུ་དྲན་པའོ། །དེའི་མངོན་པར་ཤེས་པ་དེ་ནི་རྫུ་འཕྲུལ་བ་ཀུན་སྟོན་ཅིང་།
གཞན་ལ་མངོན་དུ་ཕྱོགས་པར་འདུ་བྱེད་པའི་མཚན་ཉིད་དོ། །དེའི་མངོན་པར་ཤེས་པ་དེ་ནི་དུས་ལས་མི་འདའ་བས། དུས་ལ་སྡོད་པའི་ཕྱིར་ཟག་པ་ཟད་པའི་ཡེ་
ཤེས་སུ་སོང་བའོ། །དེའི་མངོན་པར་ཤེས་པ་དེ་ནི་འཕགས་བའོ། །འཇིག་རྟེན་ལས་འདས་པ་ཆོས་ཐམས་ཅད་ལ་ངེས་པར་འབྱེད་པའི་ཆ་དང་འཐུན་པའོ། །
དེའི་མངོན་པར་ཤེས་པ་དེ་ནི་ཉན་ཐོས་དང་རང་སངས་རྒྱས་ཐམས་ཅད་ཀྱི་སྟིང་དཔག་དཀའ་པའོ། །དེའི་མངོན་པར་ཤེས་པ་དེ་ནི་ཟབ་མོའི་དོན་ཏོ། །བདུད་དང་

ཕྱིར་རྒོལ་བ་བཅོམ་པའོ། །དེའི་མངོན་པར་ཤེས་པ་དེ་ནི་བྱང་ཆུབ་ཀྱི་སྙིང་པོ་འཛིན་པའོ། །སངས་རྒྱས་ཀྱི་ཆོས་ཐམས་ཅད་མངོན་པར་རྫོགས་པར་བྱང་ཆུབ་
པ་ལ་གཞོལ་བའོ། །དེའི་མངོན་པར་ཤེས་པ་དེ་ནི་ཆོས་ཀྱི་འཁོར་ལོ་སྐོར་བ་དང་འཐུན་པའོ། །དེའི་མངོན་པར་ཤེས་པ་དེ་ནི་སེམས་ཅན་ཐམས་ཅད་འདུལ་བར་བྱེད་
པའོ། །དེའི་མངོན་པར་ཤེས་པ་དེ་ནི་ཆོས་ཐམས་ཅད་ལ་དབང་བས་དབང་བསྐུར་བ་ཐོབ་པའོ། །ཤ་རིའི་བུ་དེ་ལྟར་བྱང་ཆུབ་སེམས་དཔའ་མངོན་པར་ཤེས་པ་མ་ཉམས་
པ་ནི། ཤེས་པས་བྱས་པས་ལས་རྣམས་བྱེད་ཀྱི་ང་རྒྱལ་གྱིས་བྱས་པ་ནི་མ་ཡིན་ནོ། །མངོན་པར་ཤེས་པ་མཉམས་པ་སྟེ། སེམས་ཡོངས་སུ་དག་པ་དང་ཡོངས་སུ་བྱུང་བ་དང་།
འོད་གསལ་བ་དང་། ཉོན་མོངས་པ་དང་བྲལ་བ་དང་ཤིན་དུ་དུལ་བ་དང་། ཤིན་དུ་ཞི་བ་དང་ཤིན་དུ་སྦྱང་བ་བྱས་པ་དང་། བསམ་གཏན་དང་། རྣམ་པར་ཐར་པ་
དང་། ཏིང་ངེ་འཛིན་དང་སྙོམས་པར་འཇུག་པས་ཀྱང་བསམ་བཞིན་དུ་སྐྱེས་ཏེ། བཅིངས་བཞིན་དུ་སྐྱེ་བ་མ་ཡིན། བཅིངས་བཞིན་དུ་ཤི་འཕོ་བ་མ་ཡིན། བཅིངས་
བཞིན་དུ་འབྱུང་བ་མ་ཡིན་ནོ། །དེ་ཅིའི་ཕྱིར་ཞེ་ན། དེ་ནི་ཡང་དག་པ་མ་ཡིན་པ་ཀུན་རྟོག་པ་ལས་གྲོལ་བའོ། །དེ་ནི་ཉོན་མོངས་པའི་བཅིངས་པ་ཐམས་ཅད་ལས་
གྲོལ་བའོ། །དེ་ནི་ཕྱིན་ཅི་ལོག་གི་རྩེ་མོའི་གནས་ལས་གྲོལ་བའོ། །དེ་བས་ན་དེ་གྲོལ་བཞིན་དུ་སྐྱེ། གྲོལ་བཞིན་དུ་འཚི་འཕོ་གྲོལ་བཞིན་དུ་འབྱུང་ངོ་། །དེ་སྐྱེ་ཡང་ཐེག་པ་

༄༅། །ཆེན་པོས་ཕོངས་པར་ཡང་མི་འགྱུར་ལ། སངས་རྒྱས་ཀྱི་ཆོས་རྣམས་ཀྱི་ཕུན་སུམ་ཚོགས་པར་ཡང་འགྱུར་རོ། །སངས་རྒྱས་
ཀྱི་ཆོས་དེ་དག་ཀྱང་ཕྱོགས་ཅུ་ཀུན་དུ་བཙལ་ཀྱང་མི་རྙེད་མི་དམིགས་ལ། ཆོས་ཐམས་ཅད་ཀྱང་སངས་རྒྱས་ཀྱི་ཆོསས་རྗེས་སུ་འཇུག་གོ། དེ་ལྟར་ན་སངས་རྒྱས་ཀྱི་ཆོས་དང་།
ཆོས་ཐམས་ཅད་ཀྱི་ཆོས་ཀྱང་མ་ཡིན་ལ། ཆོས་མ་ཡིན་པ་ཡང་མ་ཡིན་པ་ཞེས་བྱའོ། །ཆོས་གང་ཡང་དག་པ་ཇི་ལྟ་བ་བཞིན་དུ་ཀུན་དུ་བཙལ་ཀྱང་མི་རྙེད་པ་དེ་ལ། བ་གྲང་བ་
གང་ཡང་མེད་དེ། ཆོས་ཐམས་ཅད་ནི་བགྲངས་པའི་ལམ་ལས་ཤིན་དུ་འདས་པའོ། །གང་ཆོས་ཐམས་ཅད་མཉམ་པ་ཉིད་དུ་ཤེས་པ་དེ་ནི། ཆོས་དང་ཆོས་མ་ཡིན་པ་ལ་མངོན་
པར་ཆགས་པར་མི་བྱེད་དོ། །མངོན་པར་ཆགས་པ་ནི་ཆོས་ཐམས་ཅད་ཀྱི་དོན་ཏོ{{ན}། །གང་དོན་ལ་རློམ་སེམས་སུ་བྱེད་པ་དེ་ནི་དེའི་གནོད་པ་ཆེན་པོའོ། །གང་དོན་ལ་རློམ་སེམས་
མི་བྱེད་པ་དེ་ནི་དེའི་འདུན་ན་ནི་དོན་ནམ་དོན་མ་ཡིན་པ་མི་གནས་སོ། །དོན་མཐོང་བ་ལས་གང་དུ་ཡང་བློ་ཐོགས་པར་མི་འགྱུར་ཏེ། དེའི་བློ་ཐོགས་པ་མེད་དོ་གང་ཐོགས་པ་མེད་པ་དེ་
ཡོངས་སུ་མི་འཛིན་ཏོ། །གང་ཡོངས་སུ་མི་འཛིན་པ་དེ་མི་ཆགས་སོ། །གང་མི་ཆགས་པ་དེ་གནས་མེད་དོ། །གང་གནས་མེད་པ་དེ་ཉམས་པ་མེད་དོ། །གང་ཉམས་
པ་མེད་པ་དེའི་རྩོལ་བ་འབྲས་བུ་ཡོད་པའོ། །གང་རྩོལ་བ་འབྲས་བུ་ཡོད་པ་དེ་ལ་གཏི་མུག་མེད་དོ། །གང་གཏི་མུག་མེད་པ་ལ་ངའི་བ་མེད་དོ། །གང་ལ་ངའི་བ་མེད་

པ་དེ་ལ་རྩོད་པ་མེད་པའོ། །གང་རྩོད་པ་མེད་པ་དེ་དགེ་སྦྱོང་གི་ཆོས་རྩོད་པ་མེད་པའོ། །གང་དགེ་སྦྱོངས་གི་ཆོས་རྩོད་པ་མེད་པ་དེ་ལག་པའི་ནམ་མཁའ་དང་མཚུངས་སོ། །
གང་ལག་པའི་ནམ་མཁའ་དང་མཚུངས་པ་དེ་འདོད་པའི་ཁམས་སུ་གཏོགས་པ་མ་ཡིན། གཟུགས་ཀྱི་ཁམས་སུ་གཏོགས་པ་མ་ཡིན། གཟུགས་མེད་པའི་ཁམས་སུ་
གཏོགས་པ་ཡིན་ནོ། གང་ཐམས་ཅད་དུ་གཏོགས་པ་མ་ཡིན་པ་དེ་ལ་ཁ་དོན་མེད་མཚན་མ་མེད་དབྱིངས་མེད་དོ། །གང་ཁ་དོག་མེད་མཚན་མ་མེད་དབྱིངས་མེད་པ་དེའི་རྗེས་
སུ་གཏོགས་པ་དེ་དང་འདྲའི་རྗེས་སུ་གཏོགས་པ་ཇི་འདྲ་བར་རྟོགས་པ་ཡང་དེ་དང་འདྲ་བའོ། །ཅིའི་ཕྱིར་རྗེས་སུ་རྟོགས་པ་ཞེས་བྱ་ཞེ་ན། གང་གིས་ཕྱིར་གང་རྗེས་སུ་
རྟོགས་པར་བྱ་བ་དང་། རྟོགས་པར་བྱ་བའི་ཆོས་ལ་རྡུལ་ཙམ་ཡང་དམིགས་པ། དེའི་ཕྱིར་རྗེས་སུ་རྟོགས་པ་དང་། རྟོགས་པ་ཞེས་བྱའོ། །དེ་ལྟར་
རྗེས་སུ་རྟོགས་པ་དང་། རྟོགས་པ་ལ་སྙོམས་པར་ཞུགས་པའི་བྱང་ཆུབ་སེམས་དཔའ་སེམས་དཔའ་ཆེན་པོ་ནི་ངོ་མཚར་སླད་དུ་བྱ་བའི་ཆོས་དང་ལྡན་པ་ཞེས་བྱའོ། །
བྱང་ཆུབ་སེམས་དཔའ་ངོ་མཚར་རྨད་དུ་བྱུང་བའི་ཆོས་གང་ཞེ་ན། གང་བྱམས་པ་དང་བདག་མེད་པ་ཉིད་དང་། སྙིང་རྗེ་དང་སེམས་ཅན་མེད་པ་ཉིད་དང་། དགའ་
བ་དང་སྲོག་མེད་པ་ཉིད་དང་། བཏང་སྙོམས་དང་། གང་ཟག་མེད་པ་ཉིད་དང་། སྦྱིན་པ་དང་སྦྱིན་པའི་སེམས་ཉིད་དང་ཚུལ་ཁྲིམས་དང་ཞི་བའི་སེམས་ཉིད་དང་།

༄༅། །བཟོད་པ་དང་མི་ཟད་པའི་སེམས་ཉིད་དང་། བརྩོན་འགྲུས་དང་དབེན་པའི་སེམས་ཉིད་དང་། བསམ་གཏན་དེས་པར་
རྟོག་པའི་སེམས་ཉིད་དང་། ཤེས་རབ་དང་སྤྲོས་པ་མེད་པའི་སེམས་ཉིད་དང་། དྲན་པ་ཉེ་བར་བཞག་པ་དང་། དྲན་པ་མེད་ཅིང་ཡིད་ལ་བྱེད་པ་མེད་པའི་སེམས་ཉིད་
དང་། ཡང་དག་པར་སྤོང་བ་དང་། སྐྱེ་བ་མེད་ཅིང་འགག་པ་མེད་པའི་སེམས་ཉིད་དང་། རྫུ་འཕྲུལ་གྱི་རྐང་པ་དང་སྤྲོས་པ་མེད་པའི་སེམས་ཉིད་དང་། དད་པ་དང་ཆགས་པ་མེད་
པའི་སེམས་ཉིད་དང་། དྲན་པ་དང་རང་འབྱུང་གི་སེམས་ཉིད་དང་། ཏིང་ངེ་འཛིན་དང་སྙོམས་པར་ཞུགས་པའི་སེམས་ཉིད་དང་། ཤེས་རབ་དང་དབང་པོ་མེད་པའི་
སེམས་ཉིད་དང་། སྟོབས་ཉིད་དང་། ཁན་མ་ཐོ་པ་མེད་པའི་སེམས་ཉིད་དང་། བྱང་ཆུབ་ཀྱི་ཡན་ལག་དང་། བྱང་ཆུབ་རབ་ཏུ་དབྱེ་བ་དང་། ལམ་སྒོམ་པ་དང་། སྒོམས་
པའི་སེམས་ཉིད་དང་། ཞི་གནས་དང་ཉེ་བར་ཞི་བའི་སེམས་ཉིད་དང་། ལྷག་མཐོང་། མཐོང་བ་བྲི་བ་མེད་པ་དང་། འཕགས་པའི་བདེན་པ་སྒོམས་པ་དང་། ཤིན་དུ་ཡོངས་
སུ་ཤེས་པའི་སེམས་ཉིད་དང་། སེམས་ཅན་ཡོངས་སུ་སྨིན་པར་བྱེད་པ་དང་། ཐོགས་མ་ནས་དག་པ་ཉིད་དང་། དམ་པའི་ཆོས་ཡོངས་སུ་འཛིན་པ་དང་། ཆོས་ཀྱི་
དབྱིངས་དབྱེར་མེད་པ་དང་། འཕགས་པའི་བདེན་པ་སྒོམ་པ་དང་། མི་དམིགས་པའི་སེམས་ཉིད་དང་། ཕྱིར་མི་ལྡོག་པའི་སེམས་ཉིད་དང་། མཚན་རྙེད་པ་དང་།

མཚན་མེད་པའི་སེམས་ཉིད་དང་། བྱང་ཆུབ་ཀྱི་སྙིང་པོ་རྒྱན་དང་ཁམས་གསུམ་གི་སྙིང་པོའི་སེམས་ཉིད་དང་། བདུད་ཚར་གཅོད་པ་དང་། སེམས་ཅན་ཐམས་ཅད་ལ་ཕན་
འདོགས་པའི་སེམས་ཉིད་དང་། བྱང་ཆུབ་དང་ཆོས་ཐམས་ཅད་ཀྱི་རང་བཞིན་རྗེས་སུ་རྟོགས་པའི་སེམས་ཉིད་དང་། ཆོས་ཀྱི་ཁོར་ལོ་སྐོར་བ་དང་། ལྡོག་པ་མེད་པའི་སེམས་
ཉིད་དང་། ཡོངས་སུ་མྱ་ངན་ལས་འདས་པ་ཆེན་པོ་ཀུན་དུ་སྟོན་པའི་ཉིད་དང་། འཁོར་བའི་རང་བཞིན་མཉམ་པའི་སེམས་ཉིད་དང་། ཤ་རིའི་བུ་དེ་ལ་བསམ་གཏན་
ཞེས་བྱ་བ་ཇི་ཞེ་ན། བྱང་ཆུབ་སེམས་དཔའ་རྣམས་ཀྱི་བསམ་གཏན་ནི་དེ་བཞིན་གཤེགས་པའི་ཏིང་ངེ་འཛིན་ཡོངས་སུ་རྫོགས་པར་བྱེད་པའི་ཕྱིར། དེ་ལ་མ་ཆགས་པའོ། །
བྱང་ཆུབ་སེམས་དཔའ་རྣམས་ཀྱི་བསམ་གཏན་ནི་འདོད་པ་སྤྱོད་པའོ། །བྱང་ཆུབ་སེམས་དཔའི་རྣམས་ཀྱི་བསམ་གཏན་ནི་བདག་བདེ་བ་ལ་ཆགས་པའི་ཕྱིར། རོ་མྱང་མེད་
པའོ། །བྱང་ཆུབ་སེམས་དཔའ་རྣམས་ཀྱི་བསམ་གཏན་ནི་ཉོན་མོངས་པ་ཐམས་ཅད་སྤྱོད་པའི་ཕྱིར་སྙིང་རྗེས་ཆེན་པོ་ལ་དམིགས་པའོ། །བྱང་ཆུབ་སེམས་དཔའ་
རྣམས་ཀྱི་བསམ་གཏན་ནི་འདོད་པ་སྦྱོང་བའོ། །བྱང་ཆུབ་སེམས་དཔའ་རྣམས་ཀྱི་བསམ་གཏན་ནི་སེམས་ཀྱི་དབང་ཕྱུག་ཤེས་པའི་ཕྱིར། དེ་ཁོ་ན་ལ་འགྲོ་བའོ། །
བྱང་ཆུབ་སེམས་དཔའ་རྣམས་ཀྱི་བསམ་གཏན་ནི་གཟུགས་དང་གཟུགས་མེད་པའི་ཁམས་ཐམས་ཅད་ཀྱི་ཕྱིར་སྙོམས་པར་འཇུག་པ་ཐམས་ཅད་ཤེས་པའོ། །བྱང་ཆུབ་སེམས་

༄༅། །དཔའ་རྣམས་ཀྱི་བསམ་གཏན་ནི་ཉན་ཐོས་དང་རང་སངས་རྒྱས་ཀྱི་སྙོམས་པར་འཇུག་པ་ཟིལ་གྱི་གནོན་པའི་ཕྱིར། ཞི་བ་རབ་
ཏུ་ཞི་བ་ཉེ་བར་ཞི་བའོ། །བྱང་ཆུབ་སེམས་དཔའ་རྣམས་ཀྱི་བསམ་གཏན་ནི་ཤིན་དུ་མཐར་ཕྱིན་པའི་ཕྱིར། མི་སྐྱོད་པའོ། །བྱང་ཆུབ་སེམས་དཔའ་རྣམས་ཀྱི་
བསམ་གཏན་ནི་བག་ཆགས་ཀྱི་མཚམས་སྦྱོར་བ་འཇོམ་པའི་ཕྱིར་གཉེན་པོའོ། །བྱང་ཆུབ་སེམས་དཔའ་རྣམས་ཀྱི་བསམ་གཏན་ནི་འཇིག་རྟེན་ཐམས་ཅད་ལས་འདས་པའི་
ཕྱིར། ཤེས་རབ་ཀྱི་མཆོག་གོ། བྱང་ཆུབ་སེམས་དཔའ་རྣམས་ཀྱི་བསམ་གཏན་ནི་སེམས་ཅན་ཐམས་ཅད་སྒྲོལ་བར་བྱེད་པའི་ཕྱིར། སེམས་ཅན་ལ་བསམ་པ་སྔོན་དུ་
འགྲོ་བའོ། །བྱང་ཆུབ་སེམས་དཔའ་རྣམས་ཀྱི་བསམ་གཏན་ནི་དེ་བཞིན་གཤེགས་པའི་རྫུ་འཕྲུལ་ཟད་མི་ཤེས་པས། དཀོན་མཆཚོག་གསུམ་གྱི་རིག་མི་མཆད་བའོ། །
བྱང་ཆུབ་སེམས་དཔའ་རྣམས་ཀྱི་བསམ་གཏན་ནི་གརྟག་ཏུ་མཉམ་པར་བཞག་པའི་ཕྱིར་མངོན་པར་འཕགས་པའོ། །བྱང་ཆུབ་སེམས་དཔའ་རྣམས་ཀྱི་བསམ་གཏན་
ནི་ལས་ཐམས་ཅད་ཡོངས་སུ་རྫོགས་པ་དབང་བྱེད་པའོ། །བྱང་ཆུབ་སེམས་དཔའ་རྣམས་ཀྱི་བསམ་གཏན་ནི་ཡེ་ཤེས་ཆེ་བ་ཉིད་ཀྱི་ཕྱིར་ཁྱབ་པ་ཏེ། ཤ་རིའི་བུ་འདི་དག་ནི་
བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱི་བསམ་གཏན་ནི། ཤ་རིའི་བུ་དེ་ལ་བསམ་གཏན་གྱི་རོལ་དུ་ཕྱིན་པ་གང་གི་སྔོན་དུ་འགྲོ་ཞི་ན། འདི་ལྟ་སྟེ་སེམས་

དེས་པར་རྟོགས་པའི་སྔོན་དུ་འགྲོ་བའོ། །སེམས་རྩེ་ཅིག་པའི་སྔོན་དུ་འགྲོ་བའོ། །སེམས་གནས་པའི་སྔོན་དུ་འགྲོ་བའོ། །སེམས་ཞི་གནས་གྱི་སྔོན་དུ་འགྲོ་བའོ། །
ཏིང་ངེ་འཛིན་གྱི་དབང་པོ་སྔོན་དུ་འགྲོ་བའོ། །ཡང་དག་པའི་ཏིང་ངེ་འཛིན་གྱི་སྔོན་དུ་འགྲོ་བའོ། །བསམ་གཏན་དང་རྣམ་པར་ཐར་པའི་སྔོན་དུ་འགྲོ་བའོ། །མཐར་གྱི་གནས་
པའི་སྙམས་པར་འཇུག་པ་དགུའི་སྔོན་དུ་འགྲོ་བའོ། །འགོག་པ་དགུའི་སྔོན་དུ་འགྲོ་བའོ། །དགེ་བའི་ཆོས་ཀྱི་སྔོན་དུ་འགྲོ་བའོ། །ཉོན་མོངས་པའི་དགྲ་འདུལ་བའི་
སྔོན་དུ་འགྲོ་བའོ། །ཏིང་ངེ་འཛིན་གྱི་ཕུང་པོ་ཡོངས་སུ་རྫོགས་པའི་སྔོན་དུ་འགྲོ་བའོ། །བྱང་ཆུབ་སེམས་དཔའི་ཏིང་ངེ་འཛིན་གྱི་སྔོན་དུ་འགྲོ་བའོ། །སངས་རྒྱས་ཀྱི་
ཏིང་ངེ་འཛིན་གྱི་སྔོན་དུ་འགྲོ་བའོ། །དེ་ལྟར་ན་བསམ་གཏན་གྱི་ཕ་རོལ་དུ་ཕྱིན་པ་ནི་དེ་དག་དང་ཞི་བར་བྱེད་པའི་ཆོས་གཞན་རྣམས་ཀྱི་ཡང་སྔོན་དུ་འགྲོ་བ་སྟེ། ཤ་རིའི་
བུ་འདི་ནི་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱི་བསམ་གཏན་གྱི་ཕ་རོལ་དུ་ཕྱིན་པ་ཏེ། དེ་ལ་བརྩོན་པའི་བྱང་ཆུབ་སེམས་དཔའ་སེམས་དཔའ་ཆེན་པོ་
བྱང་ཆུབ་སེམས་དཔའི་སྤྱད་པ་སྤྱོད་དོ། །དེ་ནས་བཅོམ་ལྡན་འདས་ཀྱི་དོན་དེ་ཉིད་རྒྱས་པར་བསྟན་པའི་ཕྱིར། དེའི་ཚེ་ཚིགས་སུ་བཅད་པ་འདི་དག་གསུངས་སོ། །
བས་མ་གཏན་ནི་རྣམ་ཐར་ཕ་རོལ་ཏུ་ཕྱིན། པད་མའི་གོས་བ་མེད་པ་ལྟར། ཡིན་ནི་ཆགས་མེད་འཇིག་རྟེན་ན། །བསྐལ་པ་མཚོར་རྟག་ཏུ་སྤྱད་པ་སྤྱོད། །གང་ཏུ་

༄༅། །ཏིང་ངེ་འཛིན་པ་རོལ་སོད་པའི། །རྣམ་པར་སྣང་མཛད་ཞི་བ་ཏེང་འཛིན་དང་། །ཟླ་འོད་ཅེས་བྱ་ཏིང་འཛིན་རྣམ་
བཀོད་པ། །དེ་ཉིད་གློག་གིས་རབ་ཏུ་བརྒྱན་པ་དང་། །མངོན་པར་འཕགས་དང་དེ་བཞིན་སེམས་པ་དང་། །དྲི་མི་མེད་པ་དང་སྣང་ལྡན་ཏིང་འཛིན་དང་།
ཡོན་ཏན་འོད་དང་གྲུབ་འོད་མྱངན་མེད། །ཆོས་རྣམས་ཐམས་ཅད་ལ་ནི་དབང་སྒྱུར་དང་། །ཆོས་སྒྲོན་དང་ནི་དེ་བཞིན་ཆོས་དཔའ་དང་། །ཏིང་འཛིན་ཆོས་
ཀྱི་དབང་ཕྱུག་རི་རབ་དཔའ། །དམ་ཆོས་ཀུན་འཛིན་ཤིན་དུ་རྣམ་དག་དང་། །གཞན་གྱི་སེམས་ལ་རྣམ་དཔྱོད་ཏིང་འཛིན་དང་། །དམ་ཆོས་དཀོན་མཆོག་
དམ་པའི་ཆོས་ཀྱི་ཡེ་ཤེས་དང་དབྱེད་དང་། འོད་ཟེར་ཏིང་འཛིན་དང་། །རྒྱལ་མཚན་རྩེ་མོ་དཔུང་རྒྱན་ཉོན་མོངས་སེལ། །བདུད་ཀྱི་སྟོབས་རྣམས་འཇོམ་
པའི་ཏིང་འཛིན་དང་། །སྟོབས་བཅུ་དང་ནི་སྟོབས་མངོན་པར་འཕགས་པ་དང་། །ཀུན་བཅད་ཆགས་མེད་ཅེས་བྱ་འཛིན་དང་། །ལག་ན་སྒྲོན་མ་བདུད་
བཞིན་སྒྲགས་པ་དང་། །ས་འཛིན་ལགས་པར་གནས་པའི་ཏིང་འཛིན་དང་། །རི་རབ་སྒྲོན་དང་རྒྱལ་བ་མི་ཕམ་དང་། །ཡེ་ཤེས་སྒྲོན་དང་དེ་བཞིན་མིག་
གཙང་དང་། རྒྱལ་བ་ཐམས་ཅད་དྲན་པའི་ཏིང་འཛིན་དང་། །ཆོས་དྲན་དང་ནི་ཡོན་ཏན་ཡིད་ཤེས་འཇུག། །སྟོང་པར་འཇུག་དང་དེ་བཞིན་མཚད་མེན་དང་།

སྨོན་མེད་ཏིང་འཛིན་དེ་བཞིན་ཞི་བ་ཡིས། །འདུ་ཤེས་སྣ་ཚོགས་བྲལ་ཞེས་བྱ་བ་དང་། རབ་དུལ་ཀླུ་དབང་སྐྲག་ཅེས་བྱ་བ་དང་། །འཁྱིལ་བ་དང་ནི་རྣམ་
པར་ལྡོག་པ་དང་། །འཛུམ་པ་མེད་དང་སྟོབས་དང་མིག་དག་དང་། །ཏིང་འཛིན་རྡོ་རྗེ་འདྲ་བ་རྡོ་རྗེས། །མངོན་འཕགས་མི་འཛུམས་ལྷུན་པོ་ལྟ་བུ་དང་།
ཀུན་ནས་ཀློང་འཁྱིལ་རྣམ་པར་དག་སྒྲ་དང་། །དེས་རྟོགས་ཉོན་མོངས་བྲལ་བའི་ཏིང་འཛིན་དང་། །ནམ་མཁའ་དྲ་དང་ནམ་མཁའི་བར་སྐབས་དང་། །ཡོན་ཏན་ཐམས་
ཅད་གུས་པར་ལེན་པ་དང་། །བློ་གྲོས་དྲན་རྟོག་བློ་འཕེལ་སྔོ་བས་མི་ཟད། །ལེགས་བྱས་པ་བྱང་་ཆུབ་མི་ཟ་བ་དང་། །ལྟ་བ་དང་ནི་འགྲོ་བ་ཅིག་བྱེད་དང་། །བྱམས་
པ་མངོན་འཕགས་སྙིང་རྗེས་ཡང་བའི་རྩ། །དགའ་དང་མཆོག་ཏུ་དགའ་བ་འཇུག་པ་དང་། །གཏང་སྙོམས་དང་ནི་གཉིས་ལས་ཆགས་གྲོལ་དང་། །ཆོས་དོན་ཆོས་
ཀྱི་འོད་ཟེད་ཏིང་འཛིན་དང་། །འཁྲུག་མེད་ཡེ་ཤེས་སྒྲོན་དང་ཡེ་ཤེས་མཚོ། །རྣམ་གྲོལ་སྙིང་པོ་འགྲོ་ཚིག་བྱེད་པ་དང་། །རྡོ་རྗེ་རྒྱལ་མཚན་པད་མའི་དམ་པ་དང་།
ཆོས་ཀྱི་རྒྱལ་དང་མིག་ག་ཡོ་ཏིན་འཛིན་དང་། །ཤེས་རབ་རྩི་བས་དང་ཞི་སངས་རྒྱས་མཚོ། །འོང་ཟེར་མཐའ་ཡས་རྣམ་གྲོལ་སྦྱིན་པ་དང་། །ཡེ་ཤེས་ཏིང་
འཛིན་དེ་བཞིན་གཤེགས་ཀྱི་རྒྱན། །དཀོད་པ་ཆེན་པོ་ཞིང་དཀོད་སྣང་བ་དང་། །སེམས་ཅན་བསམ་པ་ཡོངས་རང་དགའ་བ་དང་། །རྫོགས་པའི་བྱང་ཆུབ་

༄༅། །ལམ་ལ་རྟན་མཐུན་དང་། །ཕ་རོལ་ཕྱིན་པ་བརྒྱན་དང་དཀོན་མ་མཆོག་གཙུག། ཏིང་འཛིན་བྱང་ཆུབ་ཡན་
ལག་མེ་ཏོག་སྦྱིན། །རྣམ་གྲོལ་སྙིང་པོ་བདུད་རྩི་སྦྱིན་པ་དང་། །རླུང་དང་རླུང་བཞིན་འགྲོ་བ་མི་དམིགས་དང་། །རྒྱ་མཚོ་ཤུགས་འཛིན་རིན་ཆེ་ན་མཛོད་ལྡན་དང་།
བྲག་དང་རི་འཐབ་རྒྱལ་པོ་ཞེས་བྱ་དང་། །རྫུ་འཕྲུལ་ཡང་དང་ཤིན་དུ་དོན་འཛིན་དང་། །སངས་རྒྱས་ཡུལ་སྟོན་ཏིང་འཛིན་དང་། །དེ་དང་གཞན་ཡང་རྒྱ་ཆེན་
མཐའ་ཡས་པའི་ཞི་བའི་ཏིང་འཛིན་བྱེད་བ་ཁོང་དུ་ཆུད་དོ། །གང་དག་བསམ་གཏན་ཕ་རོལ་ཕྱིན་སྤྱོད་པ། །བྱང་ཆུབ་སེམས་དཔའི་ཡོན་ཏན་དཔག་མེད་དེ། །
མཉམ་པར་བྱ་ཞུགས་ནས་བསམ་གཏན་སྤྱོད་ཡུལ་འགྲོ །མཉམ་པར་བཞག་ནས་སྒོད་པ་མེད་པར་འཆག །མཉམ་པར་བཞག་ནས་འདག་ཅིང་ཉལ་བ་མེད།
དེའི་སྤྱོད་ལམ་མཉམ་པར་མ་བཞག་མེད་དོ། །མཉམ་པར་བཞུག་པས་སྒྲ་ནི་འབྱིན་བྱེད་དེ། །ཆོས་འདི་ཐམས་ཅད་ཞི་བར་རབ་ཞི་བ། །རྟོག་པ་མེད་ཅིང་རྣམ་པར་རྟོག་
པ་མེད། །བདག་མེད་སྲོག་མེད་དབང་ཕྱུག་དག་ཀྱང་མེད། །བྱང་ཆུབ་སེམས་དཔའ་མཁས་པ་སྙིང་རྗེ་ཅན། །བསམ་གཏན་ཕ་རོལ་ཕྱིན་པ་སྤྱོད་བྱེད་པ། །ཡོན་ཏན་
རྒྱ་མཚོ་དེའི་ཡོན་ཏན་ནི། །འདི་དང་གཞན་ཡང་ཕ་རོལ་མཐའ་ཡས་པའོ།། །།བསམ་གཏན་གྱི་ཕ་རོལ་དུ་ཕྱིན་པའི་

ལེའུ་སྟེ་བཅུ་པའོ།། །།བམ་པོ་བཅུ་བདུན་པ།། །།ཤ་རིའི་བུ་བྱང་ཆུབ་སེམས་དཔའ་སེམས་
དཔའ་ཆེན་པོ་གང་ལ་བརྩོན་ན། བྱང་ཆུབ་སེམས་དཔའི་སྤྱད་པ་སྤྱོད་པའི་བྱང་ཆུབ་སེམས་དཔའ་སེམས་དཔའ་ཆེན་པོའི་ཤེས་རབ་ཀྱི་ཕ་རོལ་དུ་ཕྱིན་པ་གང་ཞེ་ན། ཤ་རིའི་
བུ་འདི་ལ་བྱང་ཆུབ་སེམས་དཔའ་བྱང་ཆུབ་སེམས་དཔའི་སྡེ་སྣོད་ཀྱི་ཆོས་ཀྱི་རྣམ་གྲངས་རབ་ཏུ་ཉན་པར་བྱེད། འཛིན་པར་བྱེད། མཆང་བ་བྱདཀློག་པར་བྱེད། ཀུན་ཆུབ་པར་
བྱེད། གཞན་ལ་ཡང་འཆད་ཅིང་རྒྱ་ཆེར་ཡང་དག་པར་རབ་ཏུ་སྟོན་པར་བྱེད་དེ། ཤ་རིའི་བུ་དེ་ལ་བྱང་ཆུབ་སེམས་དཔའ་བྱང་ཆུབ་སེམས་དཔའི་སྣོ་སྣོད་ཀྱི་ཆོས་ཀྱི་རྣམ་གྲངས་ཤིན་དུ་
མཉམ་བླངས་བཟུང་བླགས་གཞན་ལ་ཡང་བཤད་ཅིང་རྒྱ་ཆེར་ཡང་དག་པར་རབ་ཏུ་སྟན་ན། ཤེས་རབ་ཀྱི་རྣམ་པ་འདི་དག་ཐོབ་པར་གྱུར་ཏོ། །ཤེས་རབ་དེ་ཡང་རྣམ་པ་གོང་།
འཇུག་པ་གང་ཞེ་ན། དེ་ལ་ཤེས་རབ་ཀྱི་ཐོས་པ་ནི་རྣམ་པའོ། །ཚུལ་བཞིན་ཡིད་ལ་བྱེད་པ་ནི་འཇུག་པའོ། །ཐོས་པ་ཡང་རྣམ་པ་འདི་དག་ཞེ་ན། འདི་ལྟ་སྟེ་འདུན་པའི་རྣམ་པ་
དང་བསམ་པའི་རྣམ་པ་དང་སྦྱོར་བའི་རྣམ་པ་དང་། དགེ་བའི་བཤེ་གཉེན་གྱི་རྣམ་པ་དང་། ང་རྒྱལ་མེད་པའི་རྣམ་པ་དང་། རབ་ཏུ་བདུད་པའི་རྣམ་པ་དང་། རི་མོར་བྱེད་བའི་རྣམ་པ་དང་།
འཐུན་པའི་རྣམ་པ་དང་། དཀའ་བློ་བདེ་བའི་རྣམ་པ་དང་། བསྙེན་བཀུར་བྱེད་པའི་རྣམ་པ་དང་། རྣ་བ་བླག་ཏེ་ཉན་པའི་རྣམ་པ་དང་། བཀུར་སྟི་བྱེད་པའི་རྣམ་པར་དང་།

༄༅། །ཡིད་ལ་བྱེད་པའི་རྣམ་པ་དང་། མི་གཡེང་པའི་རྣམ་པ་དང་། རིན་པོར་ཆེན་འདུ་ཤེས་པ་རྣམ་པ་དང་།
སྨན་འདུ་ཤེས་པའི་རྣམ་པ་དང་། ནད་ཐམས་ཅད་རབ་ཏུ་ཞི་བར་བྱེད་པའི་འདུ་ཤེས་ཀྱི་རྣམ་པ་དང་། དྲན་པའི་སྣོད་ཀྱི་རྣམ་པ་དང་། རྟོགས་པ་ཤེས་པའི་རྣམ་པ་དང་།
བློ་གྲོས་འདོད་པའི་རྣམ་པ་དང་། བློ་ལ་འཇུག་པའི་རྣམ་པ་དང་། སངས་རྒྱས་ཀྱི་ཆོས་ཐོས་པས་མངོམས་པའི་རྣམ་པ་དང་། གཏོང་བ་སྤེལ་བའི་རྣམ་པ་དང་།
བྱིན་ནས་མི་སྤྱོད་པའི་རྣམ་པ་དང་། མང་དུ་ཐོས་པ་སྟེན་པའི་རྣམ་པ་དང་། གུས་པར་དགའ་བ་མྱོང་བར་བྱེད་པའི་རྣམ་པ་དང་། ལུས་བསིལ་བའི་རྣམ་པ་དང་། སེམས་
རངས་པའི་རྣམ་པ་དང་། མི་སྐྱོ་བར་ཉན་པའི་རྣམ་པ་དང་། དོན་ཉན་པའི་རྣམ་པ་དང་། ཆོས་ཉན་པའི་རྣམ་དང་། ནན་ཏན་ཉན་པའི་རྣམ་པ་དང་། ཐེག་པ་གཞན་
ལ་འདོད་པ་མེད་{མ་}པར་ཉན་པའི་རྣམ་པ་དང་། ཕརོལ་དུ་ཕྱིན་པ་ཉན་པའི་རྣམ་པ་དང་། བྱང་ཆུབ་སེམས་དཔའི་སྡེ་སྣོད་ཉན་པའི་རྣམ་པ་དང་། བསྡུ་བའི་དངོས་པོ་
ཉན་པའི་རྣམ་པར་དང་། ཐབས་མཁས་པ་མཉན་པའི་རྣམ་པ་དང་། ཚངས་པའི་གནས་ཉན་པའི་རྣམ་པ་དང་། མ་ངོན་པར་ཤེས་པ་ཉན་པའི་རྣམ་པ་དང་།
དྲན་པ་ཉེ་བར་བཞག་པ་ཉན་པའི་རྣམ་དང་། ཡང་དག་པར་སྤོང་བ་ཉན་པའི་རྣམ་དང་། རྫུ་འཕྲུལ་གྱི་རྐང་པ་ཉན་པའི་རྣམ་པ་དང་། རྟེན་ཅིང་འབྲེལ་བ་འབྱུང་བ་ཉན་

པའི་རྣམ་པ་དང་། མི་རྟག་པ་ཉན་པའི་རྣམ་པ་དང་། སྡུག་བསྔལ་བ་ཉན་པའི་རྣམ་པ་དང་། བདག་མེད་པ་ཉན་པའི་རྣམ་པ་དང་། ཞི་བ་ཉན་པའི་རྣམ་པ་དང་། སྟོང་པ་
ཉིད་པའི་རྣམ་པ་དང་། མཚན་མ་མེད་པ་ཉན་པའི་རྣམ་པ་དང་། སྨོན་པ་མེད་པ་ཉན་པའི་རྣམ་པ་དང་། མངོན་པར་འདུ་བྱེད་པ་ཉན་པའི་རྣམ་པ་དང་། དགེ་བའི་རྩ་བ་
མངོན་པར་འདུ་བྱེད་པ་ཉན་པའི་རྩ་བ་དང་། རང་དབང་དུ་གྱུར་པའི་རྣམ་པ་དང་། ཆོས་ཉན་པར་འདུ་ཤེས་པའི་རྣམ་པ་དང་། ཀུན་དུ་འདྲེ་མི་འཐུན་པའི་ཕྱོགས་སུ་འདུ་
ཤེས་པའི་རྣམ་པ་དང་། ཉོན་མོངས་པ་ཐམས་ཅད་ཚར་གཅོད་པའི་རྣམ་དང་པ་དང་། མཁས་པ་ལ་མངོན་པར་དགའ་བའི་རྣམ་པ་དང་། འཕགས་པ་རྟེན་པའི་རྣམ་པར་
དང་། འཕགས་པ་མ་ཡིན་པ་ཡོངས་སུ་སྤོང་པའི་རྣམ་པ་དང་། འཕགས་པ་ཉན་པའི་རྣམ་པ་དང་། དབང་པོ་ཉན་པའི་རྣམ་པ་དང་། རྗེས་སུ་དྲན་སྒོམ་པ་ཉན་
བའི་རྣམ་པ་དང་། བྱང་ཆུབ་ཀྱི་ཡན་ལག་ཉན་པའི་རྣམ་པ་དང་། འཕགས་པའི་ལམ་ཡན་ལག་བརྒྱད་པ་ཉན་པའི་རྣམ་པ་དང་། དེ་བཞིན་གཤེགས་པའི་སྟོབས་དང་
མི་འཇིགས་པ་དང་། བྱམས་པ་དང་སྙིང་རྗེས་དང་། དགའ་བ་དང་། བཏང་སྙོམས་ཆེན་པོ་དང་། སོ་སོ་ཡང་དག་པར་རིགས་པ་དང་། སངས་རྒྱས་ཀྱི་ཆོས་
མ་འདྲེས་པ་བཅྭོ་བརྒྱད་རྣམ་ཉན་པའི་རྣམ་པ་ཏེ། ཤ་རིའི་བུ་དེ་ལྟར་གང་ན་ཐོས་པ་དེ་ན་ཤེས་པའོ། །གང་ན་ཤེས་པ་དེ་ནན་ཏན་ནོ། །དེའི་ཅིའི་ཕྱིར་ཞེ་ན། གང་བྱང་

༄༅། །ཆུབ་སེམས་དཔའི་སྡེ་སྣོད་ཀྱི་ཆོས་ཀྱི་རྣམ་གྲངས་ལ་མོས་པ་དེ་ནི་ཐོས་པར་འགྱུར་རོ། །ཐོས་ནས་རབ་ཏུ་ཤེས་སོ། །
ཤེས་ནས་ནན་ཏན་བྱེད་དོ། །གང་བྱང་ཆུབ་སེམས་དཔའ་སྡེ་སྣོད་ཀྱི་རྣམ་པ་གྲངས་ལ་བསམ་པ་ཡོད་པ་དེ་ནི་ཤོས་པར་འགྱུར་རོ། །ཐོས་ནས་རབ་ཏུ་ཤེས་སོ། །ཤེས་ནས་ན་
ཏན་བྱེད་དོ། །གང་བྱང་ཆུབ་སེམས་དཔའི་སྡེ་སྣོད་ཀྱི་རྣམས་གྲངས་ལ་སྦྱོར་བ་ཡོད་པ་དེ་ནི་ཐོས་བར་འགྱུར་རོ། །ཐོས་ནས་རབ་ཏུ་ཤེས་སོ། །ཤེས་ནས་ནན་ཏན་བྱེད་དོ། །
གང་མང་དུ་ཐོས་པ་ལ་རབ་ཏུ་བདུད་བ་དེ་ནི་ཐོས་པར་འགྱུར་རོ། །ཐོས་ནས་རབ་ཏུ་ཤེས་སོ། །ཤེས་ནས་ནན་ཏན་བྱེད་དོ། །གང་མང་དུ་ཐོས་པ་ལ་རི་མོར་བྱེད་པ་དེ་ནི་ཐོས་པར་འགྱུར་རོ། །
ཐོས་ནས་རབ་ཏུ་ཤེས་སོ། །ཤེས་ནས་ནན་ཏན་བྱེད་དོ། །གང་མཐུན་པར་འཛིན་པ་དེ་ནི་ཐོས་པར་འགྱུར་རོ། །ཐོས་ནས་ནན་ཏན་བྱེད་དོ། །གང་བཀའ་བློ་བདེ་བ་
དེ་ནི་ཐོས་པར་འགྱུར་རོ་རོ། །ཐོས་ནས་རབ་ཏུ་ཤེས་སོ། །ཤེས་ནས་ནན་ཏན་བྱེད་དོ། གང་མང་དུ་ཐོས་པ་བསྙེན་བསྐུར་བྱེད་པ་དེ་ནི་ཤོས་པར་འགྱུར་རོ། ཐོས་ནས་རབ་ཏུ་ཤེས་སོ། །ཤེས་ནས་ནན་
ཏན་བྱེད་དོ། །གང་རྣ་བ་བླགས་ཏེ་ཉན་པ་དེ་ནི་ཐོས་པར་འགྱུར་རོ། །ཐོས་ནས་རབ་ཏུ་ཤེས་སོ། །ཤེས་ནས་ནན་ཏན་བྱེད་དོ། །གང་མང་དུ་ཐོས་པ་ལ་བཀུར་སྟི་{ད}བྱེད་པ་
དེ་ནི་ཐོས་པར་འགྱུར་རོ། །ཐོས་ནས་རབ་ཏུ་ཤེས་སོ། །ཤེས་ནས་ནན་ཏ་ན་བྱེད་དོ། །གང་ཆད་པ་དང་གང་མང་དུ་ཐོས་པར་ཡིད་ལ་བྱེད་པ་དེ་ནི་ཐོས་པར་འགྱུར་རོ། །ཐོས་ནས་

ཀྱང་རབ་ཏུ་ཤེས་སོ། །ཤེས་ནས་ནན་ཏན་བྱེད་དོ། །གང་མང་དུ་ཐོས་པ་རིན་པོ་ཆེར་འདུ་ཤེས་པ་དེ་ནི་ཐོས་པར་འགྱུར་རོ། །ཐོས་ནས་ནན་ཏན་བྱེད་དོ། །གང་མང་དུ་
ཐོས་པ་ལ་རྩིས་འདུ་ཤེས་པ་དེ་ནི་ཐོས་པར་འགྱུར་རོ། །ཐོས་ནས་རབ་ཏུ་ཤེས་སོ། །ཤེས་ནས་ནན་ཏན་བྱེད་དོ། །གང་མང་དུ་ཐོས་པ་ཐོས་འདོད་ཆོགས་དང་། ཞེ་སྡང་
དང་། གཏི་མུག་རབ་ཏུ་ཞི་བར་འདི་ཤེས་པ་དེ་ནི་ཐོས་པར་འགྱུར་རོ། །ཐོས་ནས་རབ་ཏུ་ཤེས་སོ། །ཤེས་ནས་ནན་ཏན་བྱེད་དོ། །གང་མང་དུ་ཐོས་པ་ཐོས་ནས་འཛིན་
པར་འདུ་ཤེས་པ་དེ་ནི་ཐོས་པར་འགྱུར་རོ། །ཐོས་ནས་རབ་ཏུ་ཤེས་སོ། །ཤེས་ནས་ནན་ཏན་བྱེད་དོ། །གང་ཆོས་རྣམས་རྟོགས་པར་ཁོང་དུ་ཆུད་པ་དེ་ནི་ཐོས་པར་འགྱུར་རོ། །
ཐོས་ནས་རབ་ཏུ་ཤེས་སོ། །ཤེས་ནས་ནན་ཏན་བྱེད་དོ། །གང་མང་དུ་ཐོས་པ་བློ་གྲོས་འདོད་བ་དེ་ནི་ཐོས་པར་འགྱུར་རོ། །ཐོས་ནས་རབ་ཏུ་ཤེས་སོ། །ཤེས་ནས་ནན་ཏན་བྱེད་དོ། །
གང་མང་དུ་ཐོས་ནས་བློ་རྣམས་པར་གཡོ་བ་དེ་ནི་ཐོས་པར་འགྱུར་རོ། །ཐོས་ནས་རབ་ཏུ་ཤེས་སོ། །ཤེས་ནས་ནན་ཏན་བྱེད་དོ། །གང་ཐོས་པས་མི་དོམས་པ་དེ་ནི་ཐོས་པར་འགྱུར་རོ། །
ཐོས་ནས་རབ་ཏུ་ཤེས་སོ། །ཤེས་ནས་ནན་ཏན་བྱེད་དོ། །གང་སྦྱིན་པའི་གཏམ་ཐོས་ནས་གཏོང་པར་རྟོགས་དེ་ནི་ཐོས་པར་འགྱུར་རོ། །ཐོས་ནས་རབ་ཏུ་ཤེས་སོ། །ཤེས་ནས་
ནན་ཏན་{ཏ}་བྱེད་དོ། །གང་ཚུལ་ཁྲིམས་ཀྱི་གཏམ་ཐོས་ནས། ཚུལ་ཁྲིམས་སྲུང་བ་དེ་ནི་ཐོས་པར་འགྱུར་རོ། །ཐོས་ནས་རབ་ཏུ་ཤེས་སོ། །ཤེས་ནས་ནན་ཏན་བྱེད་དོ། །གང་བཟོད་པའི་གལ་

༄༅།  །ཐོས་ནས་བཟོད་པར་བྱེད་དེ་ནི་ཐོས་པར་འགྱུར་རོ། །ཐོས་ནས་རབ་ཏུ་ཤེས་སོ། །ཤེས་ནས་ནན་ཏན་བྱེད་དོ། །
གང་བརྩོན་འགྲུས་ཀྱི་ཏམ་ཐོས་ནས། བརྩོན་འགྲུས་མ་ཉམས་པར་བྱེད་པ་དེ་ནི་ཐོས་པར་འགྱུར་རོ། །ཐོས་ནས་རབ་ཏུ་ཤེས་སོ། །ཤེས་ནས་ནན་ཏན་བྱེད་དོ། །གང་
བསམ་གཏན་གྱི་གཏན་ཐོས་ནས་སེམས་མི་གཡེང་བར་བྱེད་པ་དེ་ན་ཐོས་པར་འགྱུར་རོ། །ཐོས་ནས་རབ་ཏུ་ཤེས་སོ། །ཤེས་ནས་ནས་ནན་ཏར་བྱེད་དོ། །གང་ཤེས་
རབ་ཀྱི་གཏམ་ཐོས་ནས་ཟག་པ་ཟད་པ་ལས་སེམས་གཞོལ་བར་བྱེད་པ་དེ་ནི་ཐོས་པར་འགྱུར་རོ། །ཐོས་ནས་རབ་ཏུ་ཤེས་སོ། །ཤེས་ནས་ནན་ཏན་བྱེད་དོ། །གང་མང་
དུ་ཐོས་པར་དགའ་བསྐྱེད་པ་དེ་ནི་ཐོས་པར་འགྱུར་རོ། །ཐོས་ནས་རབ་ཏུ་ཤེས་སོ། །ཤེས་ནས་ནན་ཏན་བྱེད་དོ། །གང་ཆོས་ཐོས་ནས་ལུས་སིལ་བར་བྱེད་པ་དེ་ནི་ཐོས་
ཤས་སོ། །ཤེས་ནས་ནན་ཏན་བྱེད་དོ། །གང་ཐེག་པ་ཆེན་པོ་ཐོས་ནས་མོས་པར་འགྱུར་བ་དེ་ནི་ཐོས་པར་འགྱུར་རོ། །ཐོས་ནས་རབ་ཏུ་ཤེས་སོ། །ཤེས་ནས་ནན་ཏན་
བྱེད་དོ། །གང་སྡུ་བའི་དངོས་པོ་ཐོས་ནས། གང་སྡུ་བར་སེམས་སྐྱེད་པ་དེ་ནི་ཐོས་པར་འགྱུར་རོ། །ཐོས་ནས་རབ་ཏུ་ཤེས་སོ། །ཤེས་ནས་ནན་ཏན་བྱེད་དོ། །གང་དྲན་

པ་ཉེ་བར་བཞག་པའི་གཏམ་ཐོས་ནས། དྲན་པ་ལས་ལ་ཞུགས་པ་དང་། དྲན་པ་ཚོར་བ་ལ་ཞུགས་པ་དང་། དྲན་པ་སེམས་ལ་ཞུགས་པ་དང་། དྲན་པ་ཆོས་ལ་ཞུགས་
པ་དེ་ནི་ཐོས་པར་འགྱུར་རོ། །ཐོས་ནས་རབ་ཏུ་ཤེས་སོ། །ཤེས་ནས་ནན་ཏན་བྱེད་དོ། །གང་ཡང་དག་པར་སྤོང་པའི་གཏམ་ཐོས་ནས། །མི་དགེ་བསྐྱེས་ཤིང་བྱུང་བ་དག་ལ་
ཁྲེལ་ཞིང་ངོ་ཚོ་བར་འགྱུར་བ་དེ་ནི་ཐོས་པར་འགྱུར་རོ། །ཐོས་ནས་རབ་ཏུ་ཤེས་སོ། །ཤེས་ནན་ཏན་བྱེད་དོ། །གང་དགེ་བའི་ཆོས་སྐྱེས་ཤིང་བྱུང་བ་ལ་མི་གཏོང་བར་བློ་འཇུག་
པ་དེ་ནི་ཐོས་པར་འགྱུར་རོ། །ཐོས་ནས་རབ་ཏུ་ཤེས་སོ། །ཤེས་ནས་ནན་ཏན་བྱེད་དོ། །གང་རྫུ་འཕྲུལ་གྱི་རྐང་པའི་གཏམ་ཐོས་ནས་ལས་ཡང་བ་དང་སེམས་ཡང་བ་དང་།
གཏོང་བ་དེ་ནི་ཐོས་པར་འགྱུར་རོ། །ཐོས་ནས་རབ་ཏུ་ཤེས་སོ། །ཤེས་ནས་ནན་ཏན་བྱེད་དོ། །གང་ཚད་མེད་པའི་གཏམ་ཐོས་ནས་སེམས་ཅན་ཐམས་ཅད་བྱམས་པ་དང་། ཕོངས་པར་
གྱུར་བ་རྣམས་ལ་སྙིང་རྗེ་ཆེ་བ་དང་། ཆོས་ལ་དགའ་བ་དང་། མི་དགའ་བ་ལ་བཏང་སྙོམས་པ་དེ་ནི་ཐོས་པར་འགྱུར་རོ། །ཐོས་ནས་རབ་ཏུ་ཤེས་སོ། །ཤེས་ནས་ནན་ཏན་བྱེད་དོ། །
གཏ་དབང་པའི་གཏམ་ཐོས་ནས་དད་པའི་དབང་པོ་དང་། བརྩོན་འགྲུས་ཀྱི་དབང་པོ་དང་། དྲན་པའི་དབང་པོ་དང་། ཏིང་ངེ་འཛིན་གྱི་དབང་པོ་དང་། ཤེས་རབ་ཀྱི་དབང་

༄༅། །པོ་ལ་སེམས་འཇུག་པར་བྱེད་པ་དེ་ནི་ཐོས་པར་འགྱུར་རོ། །ཐོས་ནས་རབ་ཏུ་ཤེས་སོ། །ཐོས་ནན་ཏན་བྱེད་དོ། །
གང་བྱང་ཆུབ་ཀྱི་ཡན་ལག་གི་གཏམ་ཐོས་ནས། ཆོས་ཐམས་ཅད་ཁོང་དུ་ཆུད་བར་བྱ་བའི་ཕྱིར་སེམས་འཇུག་པར་བྱེད་པ་དེ་ནི་ཐོས་པར་འགྱུར་རོ། །ཐོས་ནས་རབ་ཏུ་ཤེས་སོ། །
ཤེས་ནས་ནན་ཏན་བྱེད་དོ། །གང་ལམ་གྱི་གཏམ་ཐོས་ནས་མྱ་ངན་ལས་འདའ་བར་འགྲོ་བ་ལ་སེམས་འཇུག་པ་དེ་ནི་ཐོས་པར་འགྱུར་རོ། །ཐོས་ནས་རབ་ཏུ་ཤེས་སོ། །ཤེས་
ནས་ནན་ཏན་བྱེད་དོ། །གང་དེ་བཞིན་གཤེགས་པའི་སྟོབས་དང་། མི་འཇིག་པ་དང་། བྱམས་པ་དང་སྙིང་རྗེ་དང་། དགའ་བ་དང་བཏང་སྙོམས་ཆེན་པོ་དང་། སོ་སོ་
ཡང་དག་པར་རིག་པ་དང་། སངས་རྒྱས་ཀྱི་ཆོས་མ་འདྲེས་པ་བཅྭོ་བརྒྱད་ཡང་དག་པར་བསླབས་པ། སངས་རྒྱས་ཀྱི་ཆོས་ཚད་མེད་པ་ཐོས་ནས། བླ་ན་མེད་པ་ཡང་དག་
པར་རྫོགས་པའི་བྱང་ཆུབ་ཏུ་སེམས་འཇུག་སྟེ། དེ་ཐོས་པར་འགྱུར་རོ། །ཐོས་ནས་རབ་ཏུ་ཤེས་སོ། །ཤ་རིའི་བུ་འདི་ནི་ཐོས་པའི་རྣམ་པ་འཇུག་པ་རྣམས་བཞི་བཅུ་རྩ་
གཅིག་ཅེས་བྱ་སྟེ། ཤརིའི་བུ་དེ་ལྟ་ན་བྱང་ཆུབ་སེམས་དཔའི་ཤེས་རབ་ཀྱི་ཕ་རོལ་དུ་ཕྱིན་པ་ལ་སྤྱོད་དོ་ཤ་རའི་བུ་གཞན་ཡང་བྱང་ཆུབ་སེམས་དཔའ་ཤེས་རབ་ཀྱི་ཕ་རོལ་ཏུ་ཕྱིན་
པ་སྤྱོད་པ། བྱང་ཆུབ་སེམས་དཔའི་སྡེ་སྣོད་ཀྱི་རྣམ་གྲངས་ཤིན་དུ་ཉན། བླངས་བཟུང་ཀླགས་ཀུན་ཆུབ་པར་བྱས། གཞན་ལ་ལ་ཡང་བཤད་ཅིང་རྒྱ་ཆེན་ཡང་དག་པ་

རབ་ཏུ་བསྟན་ནས། ནན་ཏན་སྙིང་པོར་བྱེད་པ་ཡིན་ནོ། །ཆོས་རྣམས་ལ་ནན་ཏན་བྱེད་པ་གང་ཞེ་ན། གང་ཇི་ལྟར་བསྟན་པ་བཞིན་དུ་གནས་ཏེ།
དེ་ནི་ཆོས་ལ་ནན་ཏན་བྱེད་པའོ། །གཞན་ཡང་ཆོས་ལ་ནན་ཏན་བྱེད་པ་ནི། གང་ཆོས་ཐམས་ཅད་མི་ལེན་པའོ། །དེ་ཅིའི་ཕྱིར་ཞེ་ན། ཆོས་རྣམས་ལེན་ན་ཡང་
ལོག་པའི་ནན་ཏན་འགྱུར་ཏེ། གང་ཟག་གང་ཆོས་ལེགས་པར་གནས་པ་ནི། ཆོས་དེ་དག་ལས་འབྱུང་བར་འགྱུར་བའི་གནས་དང་སྐབས་མེད་དེ། །དེ་ནི་གནས་
མེད་པའོ། །གང་ཟག་མི་ལེན་པར་སྤྱོད་པ་རྣམས་ལ་མི་སྒྲིབ་པ་དེ་ནི་ནན་ཏན་ཞེས་བྱའོ། །གང་ཆོས་རྣམས་ལ་རློམ་སེམས་མེད་པ་དང་། གང་ཆོས་རྣམས་མི་ལེན་པ་
དང་། མི་རློམ་པ་དང་། མི་སྐྱེ་བ་དང་། མི་འགོག་པ་དེ་ནི་ནན་ཏན་ཞེས་བྱའོ། །གཞན་ཡང་ཆོས་རྣམས་ལ་སྣན་པ་མེད་པ་དང་། བསལ་བ་མེད་པ་དེ་ནི་ནན་ཏན་
ཞེས་བྱའོ། །གཞན་ཡང་གང་དུ་ཅུང་ཟད་ཀྱང་མ་བཤད། ཇི་ལྟར་བཤད་པ་བཞིན་དུ་མི་སྣང་བ་དེ་ལྟར་བུའི་ཆོས་ཐམས་ཅད་མི་སྣང་བ། མི་བླང་བ་{བ་}མཚན་ཉིད་
ཅིག་པའོ། །མཚན་ཉིད་གང་ཞེས་ན། འདི་ལྟ་སྟེ་མཚན་ཉིད་མེད་པའོ། །མཚན་ཉིད་ཅེས་བྱ་བ་ནི་མཚན་ཉིད་མེད་པ་དེ། དེ་ནི་གཉི་ག་ལས་འགྱུར་རོ། །
དེ་ཅིའི་ཕྱིར་ཞེ་ན། ཀུན་རྟག་པ་འམ། ཡང་དག་པར་རྟག་པ་དེ་ཉིད་མཚན་ཉིད་མེད་པར་བཤད་པ་ཡིན་ནོ། །འདི་ནི་མཚན་ཉིད་དོ། །འདི་ནི་མཚན་ཉིད་མ་

༄༅། །མ་ཡིན་པའོ་ཞེས་འདི་ལྟ་སྟེ། ཆོས་ཐམས་ཅད་ལ་མཚན་ཉིད་མེད་པའི་མི་སྣང་བ་བླང་བ་མེད་པར་རྟོགས་
པ་དེ་ནི་ནན་ཏན་ཞེས་བྱ་བའོ། ནན་ཏན་ལ་བརྩོན་པར་གྱིས་ཤིག། ཆོས་ཐམས་ཅད་མི་སྒྲིབ་བར་སྣང་བ་ཐོབ་པར་གྱིས་ཤིག། དེ་ནས་དེའི་ཚེ་བཅོམ་ལྡན་འདས་ཀྱི་
ཚིགས་སུ་བཅད་པ་འདི་དག་གསུང་སོ། །གང་ཞིག་བྱང་ཆུབ་སེམས་དཔའི་སྡེ་སྣོད་ལ། །ཤིན་དུ་ངེས་པར་ནན་ཏན་གནས་བྱེད་པ། །མཁས་པ་དེ་ནི་ཆོས་ལ་འཛིན་
མི་བྱེད། མི་འཛིན་པས་ནི་ནན་ཏད་དེ་འདྲའོ། །མི་ནི་ཆོས་རྙེད་སྟོང་པར་མི་བྱེད་དོ། །ཆོས་ལ་འང་དེ་ནི་སྟོང་པར་རློབ་སེམས་མེད། །སྟོང་པའི་ཆོས་ལ་རློམ་
སེམས་གང་ཡང་མེད། །རློབ་སེམས་མེད་ཕྱིར་ནན་ཏན་དེ་འདྲ་འོ། །ཆོས་ལ་ལེན་པ་མེད་ཅིང་འདོར་བ་མེད། །ལེན་པ་མེད་ཕྱིར་འདི་ནི་ཆོས་ཀྱི་མཚན། །དེ་འདྲ་བ་
ནི་ནན་ཏན་ཞེས་བྱའོ། །གང་ཕྱིར་ཆོས་ལ་ནམ་ཀྱི་དེ་མི་ཆགས། །དེ་ལ་དེའི་ཡེ་ཤེས་བླངས་མི་འགྱུར། །ཡེ་ཤེས་མ་བླངས་དེ་ལ་འང་རློམ་སེམས་མེད།
དེ་འདྲ་བ་ལ་ནན་ཏན་ཞེས་བྱའོ། །མཁས་པ་སྦྱངས་པའི་ཡོན་ཏན་གནས་པར་གྱིས། །ཆོས་འདི་དག་ལ་ཤིན་དུ་བརྩོན་པ་གྱིས། །ཆོ་ག་སྤྱོད་པ་དག་ལ་གནས་
གྱུར་ནས། །དེ་ཚེ་དེའི་སྒོ་ནི་དག་པར་འགྱུར་སྒོ་དག་ན་ནི་ཆོས་འདི་འདྲ་བ་ཤེས། །དེ་ན་སེམས་ལ་བསམ་པ་འདང་ཤེས་པར་འགྱུར། །མཁས་པས་དེའི་

བསམ་པ་ཤེས་ནས་ནི། །འདི་འདྲ་བའི་ཆོས་ཀྱང་འཆད་པར་འགྱུར། ཟབ་མོའི་ཆོས་ལ་དོན་དམ་མཁས་གྱུར་ནས། །རྟག་ཏུ་དོན་ལ་རྣམ་པར་གདོན་
མི་ཟ། །སྤྱོད་པ་མཐའ་ཡས་ཡོན་ཏན་རྣམས་ཀྱིས་འཕགས། །མཁས་པ་མང་དུ་ཐོས་པ་རྒྱ་མཚོ་འདྲ། །དེའི་དོན་དང་ཚིག་འབྲུ་དག་ལ་ཡང་། །མཐའ་མ་
རྟོགས་པར་རུང་བ་མ་ཡིན་ཞིང་། །དོན་དང་མཐའ་ཡས་ཚིག་འབྲུ་མཐའ་ཡས་ཏེ། །ནན་ཏན་སྙིང་པོར་བྱེད་པ་མི་འཁྲུགས་འགྱུར། །ཤ་རིའི་བུ་དེ་ལྟར་ན་བྱང་ཆུབ་
སེམས་དཔའ་ཤེས་རབ་ཀྱི་ཕ་རོལ་དུ་ཕྱིན་པ་ལ་སྤྱོད་དོ། །ཤ་རིའི་བུ་གཞན་ཡང་བྱང་ཆུབ་སེམས་དཔའ་ཤེས་རབ་ཀྱི་ཕ་རོལ་དུ་ཕྱིན་པ་ལ་སྤྱོད་བ་བྱང་ཆུབ་སེམས་དཔའི་སྡེ་སྣོད་ཀྱི་ཆོས་
ཀྱི་རྣམས་གྲངས་ཤིན་དུ་ཉན་པ་གཞན་ལ་རྒྱ་ཆེར་བསྟན་པའི་བར་དུ་བྱས་ནས། མ་རིག་པའི་མུན་པ་རབ་རིབ་སྟུག་པོ་རྩལ་བའི་ཕྱིར། ཆོས་ཐམས་ཅད་ལ་སྣང་བ་ཐོབ་སྟེ།
ཤེས་རབ་ཀྱི་སྣང་བའོ། །དེ་སྣང་བ་མཐོང་བས་དགེ་བ་དང་མི་དགེ་བའི་ཆོས་རྣམས་རབ་ཏུ་ཤེས་ཏེ། དེ་སྲོག་གི་ཕྱིར་ཡང་མི་དགེ་བའི་ཆོས་ལ་མི་གནས་ཏེ། དེ་མི་དགེ་
བའི་ཆོས་རྣམས་སྤང་པའི་ཕྱིར། །ཇི་ལྟར་ཐོས་པའི་ཆོས་རྣམས་རྟོགས་པས་ན། དེ་དགེ་བ་ཐུས་པས་ཞི་བ་ཞེས་བྱའོ། །དེ་ནས་བཅོམ་ལྡན་འདས་ཀྱིས་དེའི་ཚེ་ཚིགས་
སུ་བཅད་པ་འདི་དག་གསུངས་སོ། །ཇི་ལྟར་མུན་པས་ཁྱབ་བསྒྲིབས་པ། །ཁྱིམ་དུ་ཞུགས་པར་གྱུར་ན་ནི། ཡོད་པར་གྱུར་བའི་གཟུགས་རྣམས་དང་། མིག་གིས་མཐོང་

༄༅། །བར་མི་འགྱུར་རོ། །དེ་བཞིན་དུ་ནི་འདི་ལ་ཡང་། །ལ་ལའི་མི་དགེ་སྐྱེས་གྱུར་ཀྱང་། །དགེ་བ་དང་ནི་
སྡིག་པའི་ཆོས། །མ་ཐོས་པར་ནི་ཤེས་མ་འགྱུར། །ཐོས་པས་ཆོས་རྣམས་རྣམ་པར་ཤེས། །ཐོས་པས་སྡིག་པ་སྟེན་མི་བྱེད། །ཐོས་པས་གནོད་པ་སྤོང་བ་བྱེད།
ཐོས་པས་མྱ་ངན་འདས་པ་ཐོབ། །ཐོས་པས་འདོད་པས་ཐོས་པ་འཕེལ། །ཐོས་པས་ཤེས་རབ་འཕེལ་བར་འགྱུར། ཤེས་རབ་ཀྱི་ནི་དོན་རྣམས་སྦྱོང་། །དོན་ཐོབ་ནས་ནི་
བདེ་ཐོབ་འགྱུར། །དོན་ཐོབ་དེ་ནི་ཡིད་སྣོ་ཏེ། །ཚེ་འདི་ལ་ནི་མྱ་ངན་འདས། ཆོས་སྦྱོར་ཞིང་གཅང་ལ་མཁས། །ཤིན་དུ་བདེ་བ་ཐོས་པར་འགྱུར། །བྱང་ཆུབ་སེམས་
དཔའི་སྡེ་སྣོད་ནི། །ཐོས་ནས་ཆོས་ཉིད་གནས་པར་འགྱུར། །འཇིག་རྟེན་ལ་ནི་སྣང་གྱུར་ནས། །བྱང་ཆུབ་སེམས་དཔའ་ཤེས་རབ་ཀྱི་ཕ་རོལ་དུ་ཕྱིན་པ་ལ་སྡེ་སྣོད་དོ། །ཤ་རིའི་བུ་
གཞན་ཡང་བྱང་ཆུབ་{ཡང་}སེམས་དཔའི་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པ། བྱང་ཆུབ་སེམས་དཔའི་སྡེ་སྣོད་འཛིན་པའི་གང་ཟག་ལ་དགེ་པའི་བཤེས་གཉེན་དུ་འདུ་ཤེས་
ནས། བྱང་ཆུབ་སེམས་དཔའི་སྡེ་སྣོད་ཀྱི་ཆོས་ཀྱི་རྣམས་གྲངས་འདི་ཉིད་ལ་ཤིན་དུ་བྱང་བར་བྱེད། རྣམ་པར་དག་པར་བྱེད་དེ། བྱང་ཆུབ་སེམས་དཔའི་སྡེ་སྣོད་འདིའི་དོན་
ཀྱི་ཕྱིར་འདུན་པ་སྐྱེད་འབད་པར་བྱེད། བརྩོན་འགྲུས་རྩོམ་པར་བྱེད། སེམས་ལ་རབ་ཏུ་འཛིན་པར་བྱེད། ཡང་དག་པ་རབ་ཏུ་འཇོམ་པར་བྱེད་དེ། དེ་ཡང་དག་པར་སྤང་པ་

བཞི་ལ་རབ་ཏུ་ཞུགས་པས། ཆོས་ཐམས་ཅད་ལ་སྒྲིབ་པ་མེད་པ་ཐོབ་པོ་དེ་ནས་དེའི་ཚེ་བཅོམ་ལྡན་འདས་ཀྱིས་ཚིགས་སུ་བཅད་པ་འདི་དག་གསུངས་སོ། །ཆོས་སྨྲ་བ་ནི་གང་ཡིན་
པ། །དེ་ལ་དགེ་བའི་བཤེས་སུ་སེམས། །རྟག་པར་ནན་ཏན་གནས་གྱུར་ནས། །ཆོས་ལ་ནན་ཏན་བྱས་ཏེ་ཉན། །རྟག་པར་འདུན་པ་འབྲི་མི་བྱེད། །རྟག་པར་བརྩོན་འགྱུར་
ཤིན་ཏུ་འཕགས། །རྟག་པར་ཤེས་རབ་རྣམ་པར་སྤྱོད། །ཡེ་ཤེས་ལ་ནི་རྟག་ཏུ་གནས། །དེ་ནི་བདག་ཉིད་ཆོས་ཤེས་ཏེ། །དད་པའི་ཕྱིར་ནི་འགྲོ་མི་བྱེད། །སངས་རྒྱས་
ཀྱིས་ནི་གཤད་པའི། །མི་གཡོ་བའི་ཆོས་ཤེས་སོ། །མཁས་པ་དེ་དག་ཚིག་རྣམས་འབྱེད་ལ་མཁས། །སླབ་པ་དོན་ལ་ཁོང་དུ་ཆུད་པར་བྱེད། །དེ་དག་དཀར་པོའི་ཕྱོགས་ནི་
རྟག་པར་སྦྱོང་། །ནག་པོའི་ཕྱོག་ནི་རྟག་ཏུ་སྤོང་བར་བྱེད། །དེའི་སེམས་ལ་ནམ་ཀྱང་ཉམས་པ་མེད། །དེ་ནི་ཆོས་རྣམས་གང་ལ་འང་ཞུགས་པ་མེད། །ལུས་ཡང་དེ་བཞིན་སེམས་
དང་བརྩོན་འགྲུས་དང་། །བདུན་པ་འང་མྱུར་དུ་ཐོབ་པར་འགྱུར། །ཆོས་ཐོས་ནས་ནི་ཤེས་རབ་འཕེལ་བར་འགྱུར། །ཡེ་ཤེས་རྣམ་པར་རྟོགས་ནས་དྲན་པ་མི་ཉམས།
དྲན་དང་ཡེ་ཤེས་ལ་ནི་རྟག་གནས་ནས། །དགེ་དང་མི་དགེའི་ཆོས་ནི་རབ་ཏུ་ཤེས། །བླ་ན་མེད་པའི་ཆོས་རྣམས་སླབས་ནས་ནི། །རྟོགས་དྲན་པ་ཤེས་རབ་སྟོབས་ཐོབ། །
ཇི་ལྟར་བདག་ཉིད་ཡུན་རིང་སླབས་པ་བཞིན། །དེས་ནི་སེམས་ཅན་རྣམས་ཀྱི་བསམ་པ་ཤེས། །ཆོས་སླབས་ནས་ནི་ཁྱད་པར་ཐོབ་འགྱུར་ཏེ། །ཁྱད་པར་ཐོབ་ཅིང་ཡེ་ཤེས་དག་ན་

༄༅། །ནས། །དེ་ནི་སེམས་ཅན་རྣམས་ཀྱི་བསམ་པ་ཤེས། །དེ་ཕྱིར་བསམ་པ་བཞིན་དུ་ཆོས་སྟོན་ཏོ། །ཤརིའི་བུ་དེ་ལྟར་ན། བྱང་ཆུབ་
སེམས་དཔའ་ཤེས་རབ་ཀྱི་ཕ་རོལ་དུ་ཕྱིན་པ་ལ་སྤྱོད་དོ། །ཤ་རིའི་བུ་གཞན་ཡང་བྱང་ཆུབ་སེམས་དཔའ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པ་དེ་ལྟར་བློ་སྦྱངས་པ་དང་།
དེ་ལྟར་ཆོས་སྣང་བའི་སྒོ་བཞིན་ཡོངས་སུ་དག་པས་འདི་ལྟར་སློབ་སྟེ། འཕགས་པའི་ཡང་དག་པར་ལྟ་བ་འབྱུང་བ་ནི་རྒྱུ་གཉིས་དང་རྐྱེན་གཉིས་ཏེ། གཉིས་གང་ཞེ་ན།
གཞན་གྱི་སྒྲ་དང་། བདག་ཉིད་ཚུལ་བཞིན་ཡིད་ལ་བྱེད་པའོ། །དེ་འདི་སྙམ་དུ་སེམས་ཏེ། གཞན་གྱི་སྒྲ་དེ་གང་བདག་ཉིད་ཚུལ་བཞིན་ཡིད་ལ་བྱེད་པ་དེ་གང་ཞེ་ན། དེ་དེ་
ལྟར་ཚུལ་བཞིན་ཡིད་ལ་བྱེད་པ་ལ་ནི་འདི་སྙམས་དུ་སེམས་པར་འགྱུར་ཏེ། རྣལ་འབྱོར་སྤྱོད་པ་གང་དག་བྱང་ཆུབ་སེམས་དཔའི་སྡེ་སྣོད་ཀྱི་ཆོས་ཀྱི་རྣམ་གྲངས་འདི་མ་ཐོས།
འཕགས་པའི་ཆོས་འདུལ་བ་མ་ཐོས་པར། ཏིང་ངེ་འཛིན་ཙམ་གྱིས་དགའ་བ་རྙེད་ནས། ང་རྒྱལ་གྱི་དབང་གིས་ཆེ་བའི་ང་རྒྱལ་དུ་ལྷུང་དེ་དག་ནི། སྐྱེ་བ་དང་རྒ་བ་དང་ན་བ་དང་།
འཆི་བ་དང་མྱ་ངན་དང་། སྨྲེ་སྔགས་འདོན་པ་དང་། སྡུག་བསྔལ་བ་དང་། ཡིད་མི་བདེ་བ་དང་། འཁྲུག་པ་ལས་ཡོངས་སུ་མི་ཐར། སྡུག་བསྔལ་གྱི་ཕུང་པོ་ལས་ཡོངས་མི་
ཐར་ཏེ་དེ་དག་ལ་དེ་བཞིན་གཤེགས་པ་དགོངས་ནས་འདི་སྐད་གསུངས་སོ། །ཕ་རོལ་ལ་རྗེས་སུ་འཐུན་པ་ཐོབ་པ་ནི་དགའ་བ་དང་། འཆི་བ་ལས་རྣམ་པར་གྲོལ་བའོ། །ཡང་བཅོམ་ལྡན་

འདས་ཀྱིས་གསུངས་པ། ཆོས་རྣམས་ཐོས་ནས་རྣམ་པར་ཤེས། །ཐོས་ནས་སྡིག་པ་མི་བྱེད་དེ། །ཐོས་ནས་གནོད་པ་སྤོང་བར་འགྱུར། །ཐོས་ནས་མྱ་ངན་འདས་པ་ཐོབ། །ཐོས་
འདོད་ཐོས་པ་འཕེལ་བར་འགྱུར། །ཐོས་པས་ཤེས་རབ་འཕེལ་བར་འགྱུར། །ཤེས་རབ་ཀྱིས་ནི་དོན་རྣམ་སྦྱོང་། །དོན་རྙེད་ནས་ནི་བདེ་བ་ཐོབ་པར་འགྱུར། །རང་དོན་རྙེད་དེ་ནི་
ཡིད་རྣོ་ཏེ། ཚེ་འདི་ལ་ནི་མྱ་ངན་འདས། །ཆོས་གཙང་མཁས་པ་གཙང་མ་དང་། །མཆོག་ཏུ་བདེ་བ་ཐོབ་པར་འགྱུར། །ཤརིའི་བུ་དེ་ལྟར་བྱང་ཆུབ་སེམས་དཔའ་བྱང་ཆུབ་སེམས་
དཔའི་སྡེ་སྣོད་ཀྱི་ཆོས་ཀྱི་རྣམ་གྲངས་འཕགས་པའི་ཆོས་འདུན་པ་ཤིན་དུ་མཉན་པར་བྱ། བླང་བ་བྱ། གཟུང་བར་བྱ། ཀླག་པར་བྱ། ཀུན་ཆུབ་བར་བྱ། གཞན་ལ་
ཡང་རྒྱ་ཆེར་ཡང་དག་པར་རབ་ཏུ་བསྟན་པར་བྱའོ། །ཤ་རིའི་བུ་གང་བྱང་ཆུབ་སེམས་དཔའི་སྡེ་སྣོད་ཀྱི་ཆོས་ཀྱི་རྣམ་གྲངས་མི་ཉན་པ་དང་། ཚུལ་བཞིན་དུ་སྦྱོར་བར་མི་བྱེད་པ་དེ་དག་ནི།
འཕགས་པའི་ལམ་ལས་ཡོངས་སུ་ཉམས་པར་འགྱུར་ཏེ། དེ་ལ་དགོངས་ནས་དེ་བཞིན་གཤེགས་པ་འདི་སྐད་དུ་བདག་ཉིད་ཚུལ་བཞིན་ཡིད་ལ་བྱེད་པ་ནི། རྒ་བ་དང་འཆི་བ་
ལས་གྲོལ་བའོ། །ཞེས་གསུང་ངོ་། །དེ་འདི་ལྟར་སློབ་སྟེ། བྱང་ཆུབ་སེམས་དཔའི་ཚུལ་བཞིན་དུ་སྦྱོར་བ་ནི་གང་། ཇི་ལྟར་ན་བྱང་ཆུབ་སེམས་དཔའི་ཚུལ་བཞིན་
དུ་སྦྱོར་བ་ཡིན་སྙམ་ནས། འདི་ལྟར་སློབ་སྟེ། བྱང་ཆུབ་སེམས་དཔའ་བྱང་ཆུབ་སེམས་དཔའ་ཆེན་པོ་ནི་ཆོས་གང་ལ་ཡང་སྦྱོར་བར་མི་བྱེད། རབ་ཏུ་སྦྱོར་བར་མི་བྱེད་དོ། །

༄༅། ༄།ཚུལ་བཞིན་དུ་སྦྱོར་བ་ཞེས་བྱ་བ་དེ་ནི་མི་སྦྱོར་བའི་ཚིག་བླ་དགས་སོ། །གཞ་ན་ཡང་བྱང་ཆུབ་སེམས་དཔའ་ཚུལ་
བཞིན་དུ་སྦྱོར་བ་བྱ་ན་སྒྲ་འབྱིན་པར་མི་བྱེད། ཟློས་པ་འབྱིན་པར་མི་བྱེད། གང་ནས་སྒྲ་འབྱུང་བ་དེ་ཡང་མི་དམིགས། སྒྲ་འདི་ཉིད་གང་ནས་བྱུང་དུ་འགག་ཅེས་སྔོན་གྱི་མཐའ་
ལ་རྟོག་པར་བྱེད་དོ། གང་སྨྲ་བ་དང་། གང་སྨྲ་བར་འགྱུར་བ་དང་། གང་གིས་སྨྲ་བ་དང་། གང་གིས་སྨྲ་བར་འགྱུར་བ་དང་། གང་སྤོང་བར་འགྱུར་བའི་ཕྱིར་སྨྲ་བ་དང་།
གང་སྤོང་པའི་ཕྱིར་སྨྲ་བ་དང་། གང་སྔོན་པའི་ཕྱི་སྨྲ་བར་འགྱུར་བ་དང་། གང་ཁོང་དུ་ཆུད་པར་བྱ་བའི་ཕྱིར་སྨྲས་པ་དང་། གང་ཁོང་དུ་ཆུད་པར་བྱ་བའི་ཕྱིར་སྨྲ་བར་འགྱུར་བ་དེ་
ཐམས་ཅད་ཡོངས་སུ་བཙལ་ན། འདས་པའི་རྣམ་པ་དང་། ད་ལྟར་བྱུང་བའི་རྣམ་པར་མི་དམིག་པ་དེ་ནི་དེའི་ཚུལ་བཞིན་དུ་སྦྱོར་བ་འོ་ཞེས་དེ་དེ་ལྟར་སློབ་པོ། །བྱང་ཆུབ་
སེམས་དཔའ་དེ་ལྟར་ཚུལ་བཞིན་དུ་སྦྱོར་བས་ཇི་ལྟར་ན། ཚུལ་བཞིན་དུ་མཐོང་ཞེ་ན། དེ་འདི་ལྟར་སློབ་སྟེ་གང་གི་ཚེ་ན། བྱང་ཆུབ་སེམས་དཔའ་ཐམས་ཅད་རང་བཞིན་གྱིས་
འགག་པར་མཐོང་བ་དེའི་ཚེ་ཚུལ་བཞིན་མཐོང་ངོ་། །གང་གིས་ཚེ་ཆོས་ཐམས་ཅད་རང་བཞིན་གྱིས་ཉེ་བར་ཞི་བར་མཐོང་བ་དེའི་ཚེ། །ཚུལ་བཞིན་མཐོང་ངོ་། །གང་གི་ཚེ་ཆོས་
ཐམས་ཅད་རྣམ་པར་ཞི་བ་མཐོང་། གང་གི་ཚེ་ཆོས་ཐམས་ཅད་རང་བཞིན་གིས་སྙོམས་པར་མ་ཞུགས་པར་མཐོང་དེའི་ཚེ་ཚུལ་བཞིན་མཐོང་ངོ་། །གང་གི་ཚེ་ཆོས་ཐམས་ཅད་མ་

སྐྱེས་པར་མཐོང་བ་དེའི་ཚེ་ཚུལ་བཞིན་མཐོང་ངོ་། །གང་གི་ཚེ་ཆོས་ཐམས་ཅད་མ་བྱུང་བར་མཐོང་བ་དེའི་ཚེ་ཚུལ་བཞིན་མཐོང་ངོ་། །གང་གི་ཆོས་ཐམས་ཅད་ཤིན་དུ་ཡང་དག་པར་བྱུང་
བར་མཐོང་བ་དེའི་ཚེ་ཚུལ་བཞིན་མཐོང་ངོ་། །གང་གི་ཚེ་ཆོས་ཐམས་ཅད་མྱ་ངན་ལས་འདས་པར་མཐོང་བ་དེའི་ཚུལ་བཞིན་དུ་མཐོང་ངོ་། །དེ་གང་གིས་མཐོས་པ་དེ་ལ་ཡང་རྟོག་སྟེ། ཇི་
ནས་ཀྱང་མི་མཐོང་བ་དང་། མི་རྟོག་པ་དེ་ལྟར་མཐོང་སྟེ། དེ་ལྟར་མཐོང་ན་ཚུལ་བཞིན་མཐོང་བ་ཞེ་བྱའོ། །ཡང་འདི་ལྟར་སློབ་སྟེ། བྱང་ཆུབ་སེམས་དཔའ་བཞིན་སྦྱོར་བ། དེ་ནི་
ཆོས་གང་ལ་ཡང་ཐེ་ཙོམ་དང་རྨོང་པ་མེད་དོ། །ཚུལ་བཞིན་དུ་སྦྱོར་བ་ནི་ཆོས་གང་ལ་ཡང་སྒྲིབ་མེད་དོ། །ཚུལ་བཞིན་སྦྱོར་བ་ནི་ཆོས་གང་ལ་ཡང་ཐར་བའི་སྒོར་མི་འགྱུར་བ་མེད་དོ། །
ཚུལ་བ་ཞིན་དུ་སྦྱོར་བ་ནི་ཆོས་གང་ལ་ཡང་སྤང་བར་བྱ་བའི་ཕྱིར་འབད་པ་མེད་དོ། །ཚུལ་བཞིན་དུ་སྦྱོར་བ་ནི་ཆོས་གང་ལ་ཡང་རྟོགས་པར་བྱ་བའི་ཕྱིར་འབད་པ་མེད་དོ། །གང་ཆོས་
ཐམས་ཅད་ཡང་དག་པར་མཐོང་བ་དང་། ཇི་ལྟ་བ་བཞིན་དུ་མཐོང་བ་དེ་ནི་ཡང་དག་པར་ལྟའོ། །ཆོས་ཐམས་ཅད་ཇི་ལྟ་བ་ཐོང་བ་གང་ཞེ་ན། འདི་ལྟ་སྟེ། མ་མཐོང་བ་འོ། །
མ་མཐོང་བ་ཞེས་བྱ་བ་དེ་ནི་མ་སྐྱེས་བའི་ཚིག་བླ་དགས་སོ། །མ་སྐྱེས་པ་ཞེས་བྱ་བ་དེ་ནི་ཡང་དག་པར་མ་བྱུང་བའི་ཚིག་བླ་དག་སོ། །ཡང་དག་པར་མ་བྱུང་བ་ཞེས་བྱ་བ་གང་ཞེ་ན།
འདི་ལྟ་སྟེ། དེ་ནི་མི་སྣང་བའི་ཚིག་བླ་དགས་སོ། །དེ་བཞིན་གཤེགས་པ་དེ་ལ་དགོངས་ནས། འདུ་བྱེད་ཐམས་ཅད་མི་སྐྱེ་བར་མཐོང་ན། ཡང་དག་པ་ཉིད་དུ་ངེས་

༄༅། །པ་ལ་འཇུག་ཏེ། འདི་ལྟ་སྟེ། ཡང་དག་པ་ཉིད་ངེས་པ་ལ་འཇུག་པ་དེ་ནི་ཡང་དག་པར་སྟོན། །ཞེས་དེ་
སྐད་གསུང་ངོ་། །དེ་འདི་སྙམ་དུ་སེམས་དེ་ཅིའི་ཕྱིར་ན་ཡང་དག་པ་ཉིད་དུ་ངེས་བ་ལ་འཇུག་པ་ཞེས་བྱ་ཞེས་དེ་ལྟར་སློབ་ན། ཆོས་ཐམས་ཅད་གང་དང་མཉམ་པ།
སངས་རྒྱས་ཀྱི་ཆོས་དེ་དག་མཉམ་ཏེ། དེ་བས་ན་ཡང་དག་པ་ཉིད་དུ་ངེས་པ་ལ་འཇུག་པའོ། །དེ་ལྟ་བས་ན་ཡང་དག་པ་ཉིད་དུ་ངེས་པ་ལ་འཇུག་འདོད་པ་རྣམས་ཀྱིས་
བྱང་ཆུབ་སེམས་དཔའི་སྡེ་སྣོད་ཀྱི་ཆོས་ཀྱི་རྣམ་གྲངས་འདི་ཉིད་ཤིན་དུ་མཉན་པར་བྱ། བླང་བར་བྱ། གཟུང་བར་བྱ། ཀླག་པར་བྱ། ཀུན་ཆུབ་པར་བྱའོ། །བྱང་
ཆུབ་སེམས་དཔའི་སྡེ་སྣོད་ཀྱི་ཆོས་ཀྱི་རྣམ་གྲངས་འདི་ཉིད་ལ་ཡང་ཆོས་བཞིན་དུ་སྦྱར་ཏེ། ཤི་རིའི་བུ་དེ་ལྟར་ན་བྱང་ཆུབ་སེམས་དཔའ་ཤེས་རབ་ཀྱི་ཕ་རོལ་དུ་ཕྱིན་པ་ལ་སྤྱོད་དོ། །
ཤ་རིའི་བུ་གཞན་ཡང་བྱང་ཆུབ་སེམས་དཔའ་ཤེས་རབ་ཀྱི་ཕ་རོལ་དུ་ཕྱིན་པ་ལ་སྤྱོད་པ་དེ་ལྟར་ཤིན་དུ་ཡོངས་སུ་སྦྱངས་པ་དང་། དེ་ལྟར་ཆོས་སྣང་བའི་སྒོ་ཤིན་དུ་ཡོངས་སུ་དག་པས་
ཚུལ་བཞིན་འཇུག་པ་ལ་བརྩོན་ན། ཚུལ་བཞིན་གི་ཚིག་མཐོང་ངོ་། །དེ་ལ་ཚུལ་བཞིན་དུ་འཇུག་པ་གང་། ཚུལ་བཞིན་གི་ཚིག་གང་ཞེ་ན། དེ་ལྟར་བྱང་
ཆུབ་སེམས་དཔའི་ཚུལ་བཞིན་དུ་འཇུག་པ་འདི་ལྟ་སྟེ། ཞི་གནས་ཀྱི་གནས་ལ་འཇུག་པ་དང་། ལྷག་མཐོང་རྣམ་པར་རྟོག་པ་ལ་འཇུག་པ་ནི་ཚུལ་བཞིན་དུ་འཇུག་

པའོ། །ལུས་དབེན་པར་འཇུག་པ་དང་། སེམས་ཡིད་དུ་འོང་བར་འཇུག་པ་དང་། ཆད་པ་མ་ཡིན་པར་འཇུག་པ་དང་། རྟག་པ་དང་། རྒྱ་དང་རྐྱེན་ལ་འཇུག་པ་
དང་། རྟེན་ཅིང་འབྲེལ་པར་འབྱུང་བ་ལ་འཇུག་པ་དང་། སེམས་ཅན་མེད་པ་དང་། སྲོག་མེད་པ་དང་། གང་ཟག་མེད་པ་ལ་འཇུག་པ་དང་། མ་འོངས་
མ་ཕྱིན་མི་གནས་པ་ལ་འཇུག་པ་དང་། མི་འཕོ་བ་དང་། རྒྱུ་འབྲས་བུ་ཆུད་མི་ཟ་བ་དང་། རྒྱུ་སྟོང་པ་ཉིད་དུ་རྣམ་པར་འབྱེད་ལ་འཇུག་པ་དང་། མཚན་མ་མེད་པ་
དྲིས་པར་བྱ་བ་ལ་འཇུག་པ་དང་། སྨོན་པ་མེད་པར་རབ་ཏུ་ཤེས་པ་ལ་འཇུག་ཀྱང་སྟོང་པ་ཉིད་དང་། སྨོན་པ་མེད་པ་ལ་ལེན་པར་འཇུག་པ་མ་ཡིན་པ་དང་། ཏིང་ངེ་
འཛིན་དང་སྙོམས་པར་འཇུག་པར་ལེགས་པ་ལ་འཇུག་ཀྱང་ཏིང་ངེ་འཛིན་གྱི་དབང་གིས་སྐྱེ་བ་ལ་མི་འཇུག་པ་དང་། མངོན་པར་ཤེས་པའི་ཡེ་ཤེས་ལེན་པ་ལ་
འཇུག་ཀྱང་། ཟག་པ་ཟད་པ་ལ་མི་འཇུག་པ་པ་དང་། མི་སྐྱེ་བར་རྟོག་པ་ལ་འཇུག་ཀྱང་། ངེས་པར་གྱུར་འགྲོ་བ་ལ་མི་འཇུག་པ་དང་། སེམས་
ཅན་ཐམས་ཅད་བདག་མེད་པར་རྟོགས་པར་འཇུག་ཀྱང་། སྙིང་རྗེ་ཆེན་པོ་གཏོང་བ་ལ་མི་འཇུག་པ་དང་། སྐྱེ་བ་ཐམས་ཅད་འཇིག་པར་མཐོང་བ་ལ་འཇུག་ཀྱང་།
སྲིད་པ་བསམ་གྱིས་མི་ཁྱབ་པ་ལེན་པ་ལ་འཇུག་པ་དང་། མྱ་ངན་ལས་འདས་པ་འདོད་པ་ལ་འཇུག་ཀྱང་། ཆོས་མངོན་དུ་བྱ་བ་ལ་མི་འཇུག་པ་དང་། འདོད་པའི་

༄༅། །ཡོན་ཏན་གྱི་དགའ་བ་བཏང་སྙོམས་པ་ལ་འཇུག་ཀྱང་། ཆོས་ཀྱི་དགའ་བ་འདོད་པ་ལ་མི་འཇུག་པ་དང་། རྟོག་པ་
སྤྲོས་པ་ཐམས་ཅད་གཏོང་པ་ལ་འཇུག་ཀྱང་ཐབས་མཁས་པ་གཏོང་བ་ལ་མི་འཇུག་པ་སྟེ། ཤ་རིའི་བུ་དེ་ནི་ཚུལ་བཞིན་དུ་འཇུག་པ་ཞེས་བྱའོ། །ཤ་རིའི་བུ་ཚུལ་
གཞིན་གྱི་ཚིག་ཅེས་བྱ་བ་གང་ཞེ་ན། རིག་པའི་ཚིག་དེ་ནི་ཚུལ་བཞིན་གི་ཚིག་གོ། ཤ་རིའི་བུ་གཞན་ཡང་ཚུལ་བཞིན་གི་ཚིག་དེ་ནི་ཚུལ་གི་ཚིག་གོ། དེ་ནི་སྒོ་ཚིག་
གོ། དེ་ནི་ཁའི་ཚིག་གོ། །དེ་ནི་རྒྱུའི་ཚིག་གོ། །དེ་ནི་རབ་ཏུ་རྣམ་པར་འབྱེད་པའི་ཚིག་གོ། །དེ་ནི་མི་འགལ་བའི་ཚིག་གོ། དེ་ནི་མི་བརྩོད་པའི་ཚིག་གོ། །དེ་ནི་བཏང་
སྙོམས་ཀྱི་ཚིག་གི། མི་ལེན་པའི་ཚིག་དང་། མ་འདོར་བའི་ཚིག་དང་། མི་འདོད་པའི་ཚིག་དང་། མ་སྦྲུས་པའི་ཚག་དང་། མི་སྣན་པའི་ཚིག་ང་།
མི་འབྲི་བའི་ཚིག་དང་། མི་སྐྱེ་བའི་ཚིག་དང་། བརྩོད་པའི་གཞི་མེད་པའི་ཚིག་དང་། མི་ལྡོག་པའི་ཚིག་དང་། གཉན་པོ་མེད་པའི་ཚིག་དང་། དེ་ཁོ་ནའི་
ཚིག་དང་། དེ་བཞིན་ཁོ་ནའི་ཚིག་དང་། མི་ལོག་པ་དེ་བཞིན་ཉིད་ཀྱི་ཚིག་དང་། གཞན་མ་ཡིན་པ་དེ་བཞིན་ཉིད་ཀྱི་ཚིག་དང་། དེ་བཞིན་ཉིད་ཀྱི་ཚིག་དང་། ཇི་
ལྟ་བ་བཞིན་གྱི་དེ་བཞིན་ཁོ་ནིའི་ཚིག་དང་། མ་ལོག་པ་དེ་བཞིན་ཉིད་ཀྱི་ཚིག་དང་། གཞན་མ་ཡིན་པ་དེ་བཞིན་ཉིད་ཀྱི་ཚིག་དང་། དེ་བཞིན་ཉིད་ཀྱི་ཚིག་དང་།

ཇི་ལྟ་བ་བཞིན་གྱི་ཚིག་དང་། དུས་གསུམ་མཉམ་པའི་ཚིག་དང་། ཡོངས་སུ་ཆད་པའི་ཚིག་དང་། གཟུགས་རྣམ་པར་ཤེས་པའི་གནས་མེད་པའི་ཚིག་དང་།
ཚོར་བ་དང་། འདུ་ཤེས་དང་། འདུ་བྱེད་དང་། རྣམ་པར་ཤེས་པ་གནས་མེད་པའི་ཚིག་གོ། དེ་ནི་མིག་དང་། གཟུགས་དང་། མིག་གི་རྣམ་པར་ཤེས་པའི་ཁམས་
གནས་མེད་པའི་ཚིག་གོ། དེ་ནི་རྣ་བ་དང་། སྒྲ་དང་རྣ་བའི་རྣམ་པར་ཤེས་ཁམས་གནས་པ་མེད་པའི་ཚིག་གོ། དེ་ནི་རྣ་བ་དང་། དྲི་དང་སྣའི་རྣམ་པར་ཤེས་པའི་ཁམས་གནས་
མེད་པའི་ཚིག་གོ། དེ་ནི་ལྕེ་དང་། རོ་དང་ལྕེའི་རྣམ་པར་ཤེས་པའི་ཁམས་གནས་མེད་པའི་ཚིག་གོ། དེ་ནི་ལུས་དང་རེག་དང་། ལུས་ཀྱི་རྣམ་པར་ཤེས་པའི་ཁམས་གནས་
མེད་པའི་ཚིག་གོ། དེ་ནི་ཡིད་དང་། ཆོས་དང་། ཡིད་ཀྱི་རྣམ་པར་ཤེས་པའི་ཁམས་གནས་མེད་པའི་ཚིག་གོ། དེ་ནི་དོན་ལ་སྟོན་པའི་ཚིག་གོ། དེ་ནི་ཆོས་ལ་སྟོན་པའི་ཚིག་གོ
དེ་ནི་ངེས་པའི་དོན་གྱི་མདོ་སྡེ་ལ་སྟོན་པའི་ཚིག་ཏོ། །ཤ་རིའི་བུ་དེ་ནི་ཚུལ་བཞིན་གི་ཚིག་གོ དེ་ལྟར་ན་བྱང་ཆུབ་སེམས་དཔའ་ཚུལ་བཞིན་དུ་འཇུ་བ་ལ་རྩོན་པ། ཚུལ་བཞིན་གི་ཚིག་
མཐོང་བ་ནི་དེ་གང་གིས་མཐོང་བ་དེ་ཉིད་མི་མཐོང་སྟེ། ཇི་ལྟར་མི་མཐོང་རྣམ་པར་མི་མཐོང་བ་དེ་ལྟར་མཐོང་། །དེ་ལྟར་མཐོང་ན་ཚུལ་བཞིན་མཐོང་བ་ཞེས་བྱའོ། །ཤ་རིའི་བུ་ཡང་
བྱང་ཆུབ་སེམས་དཔའ་ཚུལ་བཞིན་དུ་སྦྱོར་བ་ནི། ཆོས་གང་ལ་ཡང་རྨོངས་པར་མ་གྱུར་རོ། །བྱང་ཆུབ་སེམས་དཔའ་ཚུལ་བཞིན་དུ་སྦྱོར་བ་ལ་ཆོས་གང་ཡང་ཐར་བའི་སྒོ་མི་འགྱུར་

༄༅། །བ་མེད་དོ། །ཚུལ་བཞིན་དུ་སྦྱོར་བ་ནི་ཆོས་གང་ཡང་སྤོང་པའི་པྱིར་འབད་པ་མེད་དོ། །ཆོས་ཐམས་ཅད་ཡང་དག་པར་མཐོང་བ་དང་།
ཇི་ལྟ་བཞིན་དུ་མཐོང་བ་དེ་ནི་ཡང་དག་པར་ལྟ་བའོ། །ཆོས་ཐམས་ཅད་ཇི་ལྟ་བ་བཞིན་དུ་མཐོང་བ་གང་ཞེ་ན། འདི་ལྟ་སྟེ་མཐོང་བའོ། །མ་མཐོང་བ་གང་ཞེ་ན། དེ་
ནི་མ་སྐྱེས་པའི་ཚིག་བླ་དགས་སོ། །མ་སྐྱེས་པ་ཞེས་བྱ་བ་གང་ཞེ་ན། དེ་ནི་སྣང་བའི་བར་གི་ཚིག་བླ་དགས་སྟེ། རྒྱ་ཆེར་ཇི་ལྟ་སྔར་འདས་པར་བྱ་ཏེ། དེ་ལྟ་ན་བྱང་ཆུབ་སེམས་
དཔའ་ཤེས་རབ་ཀྱི་ཕ་རོལ་དུ་ཕྱིན་པ་ལ་སྤྱོད་དོ། །ཤ་རའི་བུ་གཞན་ཡང་བྱང་ཆུབ་སེམས་དཔའ་ཤེས་རབ་ཀྱི་ཕ་རོལ་དུ་ཕྱིན་པ་ལ་སྤྱོད་པ་འདི་ལྟར་སློབ་སྟེ། དེ་ལྟར་མཐོང་
ན་ཚུལ་བཞིན་དུ་མཐོང་ངོ་། །གང་ཚུལ་བཞིན་འཁོར་པའི་ཁམས་མཐོང་བ་དེ་ཚུལ་བཞིན་མྱ་ངན་ལས་འདས་པའི་ཁམས་དང་ལྡན་པར་མཐོང་བ་སྟེ། དེ་ནི་ཚུལ་གཞིན་
དུ་སྦྱོར་བ་ཞེས་བྱའོ། །དེ་ནི་ཆོས་ཐམས་ཅད་ཀྱི་རང་བཞིན་ལ་ཉོན་མོངས་པའི་རང་བཞིན་དུ་བྱེ་བྲག་མེད་པ་དང་ལྡན་པར་མཐོང་ངོ་། །རྣལ་འབྱོར་དང་རྣལ་འབྱོར་མ་
ཡིན་པར་ཡང་མི་སྙེམས་སོ། །ཚུལ་བཞིན་དུ་སྦྱོར་བས་ཚུལ་བཞིན་མཐོང་སྟེ། ཚུལ་གཞིན་གྱི་སྦྱོར་བ་ཇི་སྙེད་པ་སེམས་ཅན་གྱི་གནས་ཐམས་ཅད་
ཀྱང་དེ་སྙེད་དོ། །སེམས་ཅན་གྱི་གནས་ཀྱང་མི་མཐོང་། ཆོས་ཀྱི་གནས་ཀྱང་མཁྲུགས་པར་མི་བྱེད་པ་དེ་ནི་བྱང་ཆུབ་སེམས་དཔའི་ཚུལ་ཤ་རིའི་བུ་དེ་ལྟར་ན་

རྣམ་པ་འདི་དང་། ཐོས་པ་འདི་དང་། ཚུལ་བཞིན་དུ་འཇུག་པ་འདི་དང་། ཚུལ་བཞིན་མཐོང་བ་འདི་དང་། ཇི་ལྟ་བ་བཞིན་དུ་མཐོང་བའི་རྒྱུ་འཐུན་པ་འདི་དང་།
འདི་དག་ནི་ཤེས་རབ་ཅེས་བྱ་སྟེ། ཤརིའི་བུ་དེ་ལྟར་ན་བྱང་ཆུབ་སེམས་དཔའ་ཤེས་རབ་ཀྱི་ཕ་རོལ་དུ་ཕྱིན་པ་ལ་སྤྱོད་དོ། །ཤ་རིའི་བུ་གཞན་ཡང་བྱང་ཆུབ་སེམས་
དཔའ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པ། འདུས་བྱས་ལ་སྤྱོད་པའི་ཆོས་ཐམས་ཅད་ཤེས་རབ་ཀྱི་གནས་པ་ཡིན་ཏེ། འདི་ལྟ་སྟེ། མ་རིག་པ་དང་། ལྷན་ཅིག་
ཏུ་མི་གནས། འདུ་བྱེད་རྣམས་དང་ལྷན་ཅིག་ཏུ་མི་གནས་པ་ནས་རྒྱས་པར་བྱས་ཏེ། རྒ་ཤིའི་བར་དད། ལྷན་ཅིག་ཏུ་མི་གནས། བདག་ཏུ་ལྟ་བ་དང་
ལྷན་ཅིག་ཏུ་མི་གནས་པ་ན། བདག་དུ་ལྟ་བའི་རྩ་བ་ལས་བྱུང་བའི་ལྟ་གྱུར་པ་དྲུག་བཅུ་རྩ་གཉིས་དང་ལྷན་ཅིག་ཏུ་མི་གནས། མཐོ་བར་སེམས་དཔའ་དང་
ལྷན་ཅིག་ཏུ་མི་གནས། དམའ་བར་སེམས་དཔའ་དང་ལྷ་ན་ཅིག་ཏུ་མི་གས། འཇིག་རྟེན་གྱི་ཆོས་བརྒྱད་རྣམས་དང་ལྷན་ཅིག་ཏུ་མི་གནས། ང་རྒྱལ་དང་ཆེ་བའི་
ང་རྒྱལ་དང་། ལོག་པའི་ང་རྒྱལ་ནས་ཉེ་བའི་ཉོན་མོངས་པ་ཉི་ཤུའི་བར་དང་ལྷན་ཅིག་ཏུ་མི་གནས། ཆེན་པོ་དང་འབྲིང་པོ་དང་ཕྲ་མོ་ནས་ཉོན་མོངས་པ་ཐམས་
ཅད་ཀྱི་བར་དང་ལྷན་ཅིག་ཏུ་མི་གནས། གཏི་མུག་གི་མུན་པ་རབ་རིབ་ཀྱི་ལིང་ཏོག་གི་སྒྲིབ་པ་དང་། ཆོད་པས་བྱེད་པ་ཀུན་དུ་དཀྲེས་ཏེ་འདུག་པ་ནས་དམ་པའི་

༄༅། །ཆོས་ཐམས་ཅད་ཀྱི་བར་དང་ལྷན་ཅིག་ཏུ་གནས། རྩོད་པའི་རྙོག་པ་དང་ཉོན་མོངས་པ་དང་ཕུང་པོ་དང་ལྷའི་
བུ་དང་། འཆི་བདག་གི་བདུད་ཐམས་ཅད་ཀྱི་ལས་ཀྱི་བར་དང་ལྷན་ཅིག་ཏུ་མི་གནས། བདག་དང་སེམས་ཅན་དང་། སྲོག་དང་གསོ་བ་དང་གང་ཟག་དང་།
ཤེད་བུ་དང་ཤེད་ལས་སྐྱེས་པ་ནས་བདག་ཏུ་ལྟ་བུ་ཐམས་ཅད་ཀྱི་བར་དང་ལྷན་ཅིག་ཏུ་མི་ནས། ལས་ཀྱི་སྒྲིབ་པ་དང་། ཉོན་མོངས་པའི་སྒྲིབ་པ་དང་། ཆོས་
ཀྱི་སྒྲིབ་པ་དང་། ལྟ་བའི་སྒྲིབ་པ་དང་། མི་ཤེས་པའི་སྒྲིབ་པ་དང་། བག་ཆགས་ཀྱི་མཚམས་སྦྱོར་བ། ཐམས་ཅད་ཀྱི་བར་དང་ལྷན་ཅིག་ཏུ་མི་གནས།
ཀུན་ཏུ་རྟོག་པ་དང་། རྣམ་པར་རྟོག་པ་དང་། མཚན་མ་དང་། དམིགས་པ་དང་། མཐོང་བ་དང་། ཐོས་པ་དང༌། དྲན་པ་དང་། རྣམ་པར་རིག་པ་དང་
མདུད་པའི་སྒྲོ་འདོགས་པ་ཐམས་ཅད་དང་ལྷན་ཅིག་ཏུ་མི་གནས། སེར་སྣ་དང་གཏོང་བ་དང་། ཚུལ་ཁྲིམས་དང་། འཆལ་བའི་ཚུལ་ཁྲིམས་དང་། བཟོད་པ་
དང་གནོད་སེམས་དང་། བརྩོན་འགྲུས་དང་། ལེ་ལོ་དང་། བསམ་གཏན་དང་། གཡེང་བ་དང་ཤེས་རབ་འཆལ་པའི་ཤེས་རབ་ནས་ཕ་རོལ་དུ་ཕྱིན་པའི་ཕྱོགས་དང་།
མི་མཐུན་པའི་ཕྱོགས་དང་། ཤེས་རབ་དང་མི་ཤེས་པའི་བར་ཐམས་ཅད་དང་ལྷན་ཅིག་ཏུ་མི་གནས། ངེས་པ་དང་། མ་ངེས་པ་དང་། དགེ་བ་དང་མི་དགེ་བ་དང་།

ཁ་ན་མ་ཐོ་བ་དང་། ཁ་ན་མ་ཐོ་བ་མེད་པ་དང་། འཁོར་བ་དང་མྱ་ངན་ལས་འདས་པ་ནས་ཆོས་ཐམས་ཅད་ཀྱི་གཉེན་པའི་བར་དང་། ལྷན་ཅིག་ཏུ་མི་གནས། ཞིང་སྣ་
ཚོགས་དང་། སངས་རྒྱས་སྣ་ཚོགས་དང་། སེམས་སྣ་ཚོགས་དང་། ཆོས་སྣ་ཚོགས་ནས། སྣ་ཚོགས་ཐམས་ཅད་ཀྱི་བར་དང་། ལྷན་ཅིག་ཏུ་མི་ཤེས་པ་
དང་། རྣམ་པར་ཤེས་པ་དང་། ཀུན་རྫོབ་དང་དོན་དམ་པ་དང་། སེམས་ཅན་ཐམས་ཅད་ཀྱི་མཚམས་མ་ཡིན་པ་དེ་ལ་བྱེད་པ་དག་དང༌། ལྷག་ཅིག་ཏུ་མི་གནས།
ཤེས་རབ་མི་རྒྱུ་བ་དང་ལུས་མེད་པ་དང་། མཚན་ཉིད་མེད་པ་དང་། འདུས་མ་བྱས་ནས་ཡིད་ལ་བྱེད་པ་ཐམས་ཅད་དང་། སེམས་དང་རྣམ་པར་ཤེས་པའི་གནས་དག་གི་
བར་དང་ལྷན་ཅིག་ཏུ་མི་གནས་ཏེ། དེ་དག་དང་གཞན་ཡང་འདུས་བྱས་ལ་སྤྱོད་པའི་ཆོས་དཔག་ཏུ་མོད་པ་དག་དང་ལྷན་ཅིག་ཏུ་མི་གནས་སོ། །དེ་ལྟར་ན་བྱང་ཆུབ་སེམས་
དཔའ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པའི་ཤེས་རབ་དེ་ནི་འདུས་བྱས་ཀྱི་སྤྱོད་པ་ཐམས་ཅད་ལྷན་ཅིག་ཏུ་གནས་ཏེ། ཤ་རིའི་བུ་དེ་ལྟར་ན་བྱང་ཆུབ་སེམས་དཔའ་ཤེས་རབ་
ཀྱི་ཕ་རོལ་དུ་ཕྱིན་པ་ལ་སྤྱོད་དོ། ཤ་རིའི་བུ་གཞན་ཡང་བྱང་ཆུབ་སེམས་དཔའ་བྱང་ཆུབ་སེམས་དཔའི་སྡེ་སྣོད་ལ་གནས་པ། ཤེས་རབ་ཀྱི་ཕ་རོལ་ཏུ་ཕྱིན་པ་
ལ་སྤྱོད་པ། ཤེས་རབ་ཀྱི་ཕ་རོལ་ཏུ་ཕྱིན་པ་ལ་རྣམ་པར་འབྱེད་མཁས་པ་ཡིན་ཏེ། ཆོས་ཐམས་ཅད་ལ་མཁས་པ་རྗེས་སུ་ཐོབ་པོ། །དེ་ལ་ཤེས་རབ་རྣམ་པར་འབྱེད་པ་

༄༅། །གང་ཞེ་ན། འདི་ལྟ་སྟེ་ཕུང་པོ་ལ་མཁས་པ་དང་། ཁམས་ལ་མཁས་པ་དང་། སྐྱེ་མཆེད་ལ་མཁས་པ་དང་།
བདེན་པ་ལ་མཁས་པ་དང་། སོ་སོ་ཡང་དག་པ་རིག་པ་ལ་མཁས་པ་དང་། རྟོན་པ་ལ་མཁས་པ་དང་། རྣམ་པར་ཤེས་ལ་མཁས་པ་དང་། བྱང་ཆུབ་ཀྱི་
ཡན་ལག་ལ་མཁས་པ་དང་། རྟེན་ཅིང་འབྲེལ་བར་འབྱུང་བ་མཁས་པ་བཅུ་ཏེ། མཁས་པ་རྣམ་པ་བཅུ་པོ་འདི་དག་གི་རྣམ་པར་འབྱེད་པ་གང་ཡིན་པ་དེ་ནི་ཤེས་
རབ་རྣམ་པར་འབྱེད་པ་ཞེས་བྱའོ། །དེ་ལ་ཕུང་པོ་རྣམས་ལ་མཁས་པ་གང་ཞེ་ན། གང་འདི་ཕུང་པོ་རྣམས་ཀྱི་དཔེར་བྱ་བ་བསྟན་པ། འདི་ལྟ་སྟེ།
དབུ་བ་སྡོས་པ་ལྟ་བུར་བསྟེན་པ་དང་། སྨིག་རྒྱུ་ལྟ་བུར་རྟན་པ་དང་། ཆུ་ཟླ་བུར་ལྟ་བུར་རྟན་པ་དང་། ཆུ་ཤིང་ལྟ་བུར་སྟན་པ་དང་། སྒྱུ་མ་ལྟ་བུར་སྟན་པ་དང་།
རྨི་ལམ་ལྟ་བུར་སྟན་པ་དང་། བྲག་ཅ་ལྟ་བུར་བསྟན་པ་དང་། མིག་ཡོར་ལྟ་བུར་སྟན་པ་དང་། གཟུགས་སྙེན་ལྟ་བུར་སྟན་པའོ། །གཟུགས་ནི་ཆུའི་དབུ་
བ་ལྟ་བུ་སྟེ། དབུ་པ་ལ་ཡང་བདག་མེད་སེམས་ཅན་མེད་སྲེག་མེད། གང་ཟག་མེད་སྐྱེ་བ་མེད་། ཤེད་ལས་མེད་དེ། དབུ་བའི་རང་བཞིན་གང་ཡིན་པ་
གཟུགས་ཀྱང་དེའི་རང་བཞིན་ཏེ། གང་དེ་ལ་མཁས་པ་དེ་ནི་ཕུང་པོ་ལ་མཁས་པ་ཞེས་བྱའོ། །ཚོར་བ་ནི་ཆུའི་ཆུ་བུར་ལྟ་བུ་སྟེ། ཆུ་བུར་ལ་ཡང་དག་

མེད་སེམས་ཅན་མེད། སྲོག་མེད། གང་ཟག་མེད། ཤེད་བུ་མེད། ཤེད་ལས་སྐྱེས་མེད། སྐྱེས་བུ་པོ་མེད། སྐྱེས་བུ་མེད་དེ། ཆུ་བུར་གི་རང་བཞིན་
གང་ཡིན་པ་ཚོར་བ་ཡང་དེའི་རང་བཞིན་ཏེ། གང་དེ་ལ་མཁས་པ་འདི་ནི་པུང་པོ་ལ་མཁས་པ་ཞེས་བྱའོ། །འདི་ཤེས་ནི་སྨིག་སྒྱུ་ལྟ་བུ་སྟེ། སྨིག་སྒྱུ་ལ་ཡང་བདག་
མེད། སེམས་ཅན་མེད་པ་ན། སྐྱེས་པའི་བར་དུ་མེད་མེད་དེ། སྨིག་རྒྱུའི་རང་བཞིན་གང་ཡིན་གང་ཡིན་པ་འདུས་ཤེས་ཀྱང་དེའི་རང་བཞིན་ཡིན་ཏེ། གང་དེ་ལ་མཁས་
པ་དེ་ནི་ཕུང་པོ་ལ་མཁས་པ་ཞེས་བྱའོ། །འདུ་བྱེད་རྣམས་ནི་ཆུ་ཤིང་ལྟ་བུ་ཏེ། ཆུ་ཤིང་ལ་ཡང་བདག་མེད། སེམས་ཅན་མེད། སྲོག་མེད་པ་ནས་སྐྱེས་བུའི་བར་
དུ་མེད་པ་ཏེ། ཆུ་ཤིང་གི་རང་བཞིན་གང་ཡིན་གང་ཡིན་པ་འདུ་བྱེད་དག་ཀྱང་དེའི་རང་བཞིན་ཡིན་ཏེ། གང་དེ་ལ་མཁས་པ་དེ་ནི་ཕུང་པོ་ལ་མཁས་པ་ཞེས་བྱའོ། །
རྣམ་པར་ཤེས་པ་ནི་སྒྱུ་མ་ལ་ཡང་བདག་མེད། སེམས་ཅན་མེད། སྲོག་མེད། གང་ཟག་མེད། ཤེད་བུ་མེད། ཤེད་ལས་སྐྱེས་མེད་སྐྱེས་བུ་མེད། བྱེད་པ་པོ་མེད། །
ཚོར་བ་པོ་མེད་པ་ཏེ། སྒྱུ་མའི་རང་བཞིན་གང་ཡིན་པ་རྣམ་པར་ཤེས་པའི་རང་བཞིན་ཡང་དེ་ཡིན་ཏེ། གང་དེ་ལ་མཁས་པ་དེ་ནི་ཕུང་པོ་ལ་མཁས་པ་ཞེས་བྱའོ། །གཞན་ཡང་
ཕུང་པོ་རྣམས་ཤེས་བྱ་བ་ནི་འཇིག་རྟེན་ཏེ། འཇིག་རྟེན་ཡང་འཇིག་རྟེན་པའི་མཚན་ཉིད་དོ། །འཇིག་རྟེན་རྣམས་ཀྱི་རང་བཞིན་གང་ཡིན་པ་ཕུང་པོ་རྣམས་ཀྱི་རང་བཞིན་ཡང་

༄༅། །དེ་ཡིན་ནོ། །ཡང་འཇིག་རྟེན་གྱི་རང་བཞིན་གང་ཞེ་ན། འདི་ལྟ་སྟེ། མི་རྟག་པའི་རང་བཞིན་དང་། སྡུག་བསྔལ་
བའི་རང་བཞིན་ཏེ། གང་དེ་ལ་མཁས་པ་དེ་ནི་ཕུང་པོ་ལ་མཁས་པ་ཞེས་བྱའོ། །དེ་ལྟར་ན། བྱང་ཆུབ་སེམས་དཔའ་ཕུང་པོ་ལ་མཁས་པ་ཤེས་རབ་ཀྱི་ཕ་རོལ་ཏུ་བྱིན་པ་ལ་སྤྱོད་དོ།
དེ་ལ་ཁམས་ལ་མཁས་པ་གང་ཞེ་ན། འདི་ལྟ་སྟེ། ཆོས་ཀྱི་ཁམས་ན་སའི་ཁམས་མོད་ཀྱི། ཆོས་ཀྱི་ཁམས་སྲ་བའི་མཚན་ཉིད་མ་ཡིན་ནོ། །ཆོས་ཀྱི་ཁམས་ནི་ཆུའི་ཁམས་
མོད་ཀྱི། ཆོས་ཀྱི་ཁམས་ན་རླན་པའི་མཚན་ཉིད་མ་ཡིན་ནོ། །ཆོས་ཀྱི་ཁམས་ནི་མིའི་ཁམས་མོད་ཀྱི། ཆོས་ཀྱི་ཁམས་ཚ་བའི་མཚན་ཉིད་མ་ཡིན་ནོ། །ཆོས་ཀྱི་ཁམས་ནི་རླུང་གི་
ཁམས་མོད་ཀྱི། ཆོས་ཀྱི་ཁམས་གཡོ་བའི་མཚན་ཉིད་མ་ཡིན་ནོ། །ཆོས་ཀྱི་ཁམས་ནི་མི་གི་རྣམ་པར་ཤེས་པའི་ཁམས་མོད་ཀྱི། ཆོས་ཀྱི་ཁམས་མཐོང་བའི་མཚན་ཉིད་མ་ཡིན་ནོ། །
ཆོས་ཀྱི་ཁམས་ནི་རྣ་བའི་རྣམ་པར་ཤེས་པའི་ཁམས་མོད་ཀྱི། ཆོས་ཀྱི་ཁམས་སྒྲ་སྟོགས་པའི་མཚན་ཉིད་མ་ཡིན་ནོ། །ཆོས་ཀྱི་ཁམས་ནི་སྣའི་རྣམ་པར་ཤེས་པའི་ཁམས་མོད་ཀྱི།
ཆོས་ཀྱི་ཁམས་དྲི་སྣོམ་པའི་མཚན་ཉིད་མ་ཡིན་ནོ། །ཆོས་ཀྱི་ཁམས་ནི་ལྕེའི་རྣམ་པར་ཤེས་པའི་ཁམས་མོད་ཀྱི། ཆོས་ཀྱི་ཁམས་རོ་མྱོང་བའི་མཚན་ཉིད་མ་ཡིན་ནོ། །ཆོས་
ཀྱི་ཁམས་ནི་ལུས་ཀྱི་རྣམ་པར་ཤེས་པའི་ཁམས་མོད་ཀྱི། ཆོས་ཀྱི་ཁམས་རེག་པའི་མཚན་ཉིད་མ་ཡིན་ནོ། །ཆོས་ཀྱི་ཁམས་ནི་ཡིད་ཀྱི་རྣམ་ཤེས་པའི་ཁམས་མོད་ཀྱི། ཆོས་

ཀྱི་ཁམས་རྣམ་པར་གོམས་པའི་མཚན་ཉིད་མ་ཡིན་ནོ། །ཆོས་ཀྱི་ཁམས་དང་བདག་གི་ཁམས་དེ་ནི་མཚུངས་སོ། །འདོད་པའི་ཁམས་དང་གཟུགས་ཁམས་དང་། གཟུགས་
མེད་པའི་ཁམས་ནི་མཚུངས་སོ། །འཁོར་བའི་ཁམས་དང་མྱ་ངན་ལས་འདས་པའི་ཁམས་དེ་མཚུངས་སོ། །དེ་ལྟར་ཆོས་ཐམས་ཅད་ཀྱི་ཁམས་དང་ནམ་ཁའི་ཁམས་དེ་མཚུངས་
ཏེ། སྟོང་པ་ཉིད་དང་མཚུངས་པས་མཚུངས། མི་འགྱུར་བ་དང་མཚུངས་པས་མཚུངས་ཏེ། འདུ་བྱས་ཀྱི་ཁམས་སུ་འཇུག་པ་དང་། འདུས་མ་བྱས་ཀྱི་ཁམས་སུ་
འཇུག་པའི་ཕྱིར་དེ་བཤད་པ་དཔག་ཏུ་མེད་དེ། གང་ཁམས་ལ་འཇུག་པ་དེས། རབ་ཏུ་རྣམ་པར་འབྱེད་པ་དེ་ནི་མཁས་པ་ཞེས་བྱའོ། །དེ་ལྟར་ན་ཁམས་པའི་བྱང་ཆུབ་སེམས་
དཔའི་བྱང་ཆུབ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་དོ། །དེ་ལ་བྱང་ཆུབ་སེམས་པའི་སྐྱེ་མཆེད་ལ་མཁས་པ་གང་ཞེ{ས་}ན། འདི་ལ་མིག་དག་དང་
བདག་གིས་སྟོང་པ་སྟེ། བྱང་ཆུབ་སེམས་དཔའ་མིག་གི་རང་བཞིན་འདི་ལྟ་བུ་འོ་ཞེས། ཡང་དག་པ་ཇི་ལྟ་བུར་ཤེས་ཏེ། དེ་ནི་བྱང་ཆུབ་སེམས་དཔའི་སྐྱེ་མཆེད་ལ་མཁས་པའོ། །
གོང་མ་བཞིན་དུ་སྦྱར་ཏེ། དེ་བཞིན་དུ་རྣ་བ་དང་། སྣ་དང་། ལྕེ་དང་། ལུས་དང་། ཡིད་དག་གི་སྟོང་པ་སྟེ། བྱང་ཆུབ་སེམས་དཔའ་ཡིད་ཀྱི་རང་བཞིན་ནི་འདི་ལྟ་བུའོ། །ཞེས་
ཡང་དག་པ་ཇི་ལྟ་བ་བཞིན་དུ་རབ་ཏུ་ཤེས་ཏེ། དེ་{གབ་}སོགས་པའི་ཕྱིར། གང་སྐྱེ་མཆེད་ལ་ཀུན་སྩོགས་པ་དང་། སྣ་ཚོགས་རྩོགས་པ་དེ་དག་སྩོགས་པར་མི་བྱེད་ཅིང་།

༄༅། །དགེ་བ་དང་མི་དགེ་བོའི་ཆོས་རྣམས་ལ་འདུ་ཤེས་གཉིས་སུ་འཇུག་སྟེ། དེ་ནི་བྱང་ཆུབ་སེམས་དཔའི་སྐྱེ་མཆེད་ལ་མཁས་
པའོ། །འདི་ནི་མིག་གི་སྐྱེ་མཆེད་དོ། །འདི་ནི་གཟུགས་ཀྱི་སྐྱེ་མཆེད་དོ་ཞེས་དེ་ལྟར་མིག་དང་གཟུགས་རྣམས་དང་། འདོད་ཆགས་མེད་པར་མཐོང་ཡང་འདོད་ཆགས་
མེད་པ་མངོན་ཏུ་མི་བྱེད་པ་དེ་ནི་བྱང་ཆུབ་སེམས་དཔའི་སྐྱེ་མཆེད་ལ་མཁས་པའོ། །རྣ་བ་དང་སྒྲ། སྣ་དང་དྲི། ལྕེ་དང་རོ་དང་། ལུས་དང་རེག། ཡིད་དང་
ཆོས། གོང་མ་བཞིན་དུ་སྦྱར་ཏེ། ད་ལྟར་བྱང་ཆུབ་སེམས་དཔའ་ཡིད་དང་ཆོས་ཀྱི་བར་ཏུ་འདོད་ཆགས་མེད་པར་མཐོང་མོད་ཀྱི། འདོད་ཆགས་མེད་པ་མངོན་དུ་
མི་བྱེད་བ་དེ་ནི་བྱང་ཆུབ་སེམས་དཔའི་སྐྱེ་མཆེད་ལ་མཁས་པའོ། །སྐྱེ་མཆེད་ལ་མཁས་པ་ཡང་འཕགས་པའི་སྐྱེ་མཆེད་དང་། འཕགས་པ་མ་ཡིན་པའི་སྐྱེ་
མཆེད་དེ། དེ་ལ་འཕགས་པའི་སྐྱེ་མཆེད་གང་ལམ་སྡུད་པར་བྱེད་པའོ། །འཕགས་པ་མ་ཡིན་པའི་སྐྱེ་མཆེད་ནི་གང་ལམ་གཏོང་བར་བྱེད་པ། འདི་ལྟ་སྟེ།
བྱང་ཆུབ་སེམས་དཔའི་ལམ་ལ་གནས་པ་ནི། སེམས་ཅན་ལམ་ལ་རྩོན་པ། བོར་ཞིང་གནས་པ་ལ་སྙིང་རྗེ་ཆེན་པོ་ཐོབ་ཅིང་། ལམ་གྱི་སྐྱེ་མཆེད་ཀྱང་མི་
གཏོང་བ་སྟེ། དེ་ནི་བྱང་ཆུབ་སེམས་དཔའ་སྐྱེ་མཆེད་ལ་མཁས་པའོ། །དེ་ལྟར་ན་བྱང་ཆུབ་སེམས་དཔའི་སྐྱེ་མཆེད་ལ་མཁས་པ། ཤེས་རབ་ཀྱི་ཕ་རོལ་དུ་ཕྱིན་པ་

ལ་སྤྱོད་པའོ། །དེ་ལ་བྱང་ཆུབ་སེམས་དཔའི་བདེན་པ་ལ་མཁས་པ་གང་ཞེ་ན། བྱང་ཆུབ་སེམས་དཔའི་བདེན་པ་ལ་འཇུག་པ་མཁས་པ་ནི་རྣམ་པ་བཞི་སྟེ། འདི་
ལྟ་སྟེ་སྡུག་བསྔལ་ཤེས་པ་དང་། ཀུན་འབྱུང་བ་ཤེས་པ་དང་། འགོག་པ་ཤེས་པ་དང་། ལམ་ཤེས་པའོ། །དེ་ལ་སྡུག་བསྔལ་ཤེས་པ་གང་ཞེ་ན། གང་ཕུང་པོ་
རྣམས་ལ་མི་སྐྱེ་བར་ཤེས་པ་དེ་ནི་སྡུག་བསྔལ་ཤེས་པ་ཞེས་བྱའོ། །དེ་ལ་ཀུན་འབྱུང་བ་ཤེས་པ་གང་ཞེ་ན། གང་སྲིད་པ་འཇོམ་པ་དེ་ནི་ཀུད་འབྱུང་བ་ཞེས་བྱའོ། །དེ་ལ་
འགོག་པ་གང་ཞེ་ན། གང་མི་འབྱུང་མི་འཇུགས་པར་ཤེས་པ་དེ་ནི་འགོག་པ་ཞེས་བྱའོ། །དེ་ལ་ལམ་ཤེས་པ་གང་ཞེ་ན། གང་མཉམ་པ་ཉིད་ཐོབ་པའི་ཆོས་རྣམས་ལ་
སྒྲོ་འདོགས་པ་དེ་ནི་ལམ་ཤེས་པ་ཞེས་བྱའོ། །གང་གི་ཚེ་བྱང་ཆུབ་སེམས་དཔའ་བདེན་པ་འདི་བཞི་དེ་ལྟར་ཤེས་རབ་ཀྱི་ཤེས་ཀྱང་། སེམས་ཅན་ཡོངས་སུ་སྨིན་པར་
བྱ་བའི་ཕྱིར་མངོན་དུ་མ་བྱེད་པ་དེ་ནི། བདེན་པ་ལ་མཁས་པ་ཞེས་བྱའོ། །གཞན་ཡང་བདེན་པ་ལ་མཁས་པ་རྣམ་པ་གསུམ་ཏེ། འདི་ལྟ་སྟེ་ཀུན་རྫོབ་ཀྱི་བདེན་པ་དང་།
དོན་དམ་པའི་བདེན་པ་དང་། མཚན་ཉིད་ཀྱི་བདེན་པ་དང་། དེ་ལ་ཀུན་རྫོབ་ཀྱི་བདེན་པ་ནི་འཇིག་རྟེན་གྱི་ཐ་སྙད་ཇི་སྙེད་པ་དང་། ཡི་གེ་དང་སྒྲ་དང་བརྡར་བརྟན་པ་དེ།
དེ་ནི་ཀུན་རྫོབ་ཀྱི་བདེན་པ་ཞེས་བྱའོ། །དེ་ལ་དོན་དམ་པའི་བདེན་པ་གང་ཞེ{ས་}ན། གང་ལ་སེམས་ཀྱི་རྒྱུ་བ་ཡང་མེད་ལ། ཡི་གེ་ལྟ་ཅི་སྨོས་ཏེ། དེ་ནི་དོན་དམ་

༄༅། །པའི་བདེན་པ་ཞེས་བྱའོ། །དེ་ལ་མཚན་ཉིད་ཀྱི་བདེན་པ་གང་ཞེ་ན། འདི་ལྟ་སྟེ། མཚན་ཉིད་ཐམས་
ཅད་མཚན་ཉིད་ལ་མཚན་ཉིད་ཅིག་པ་ནི་མཚན་ཉིད་མེད་པའོ། །དེ་ལ་བྱང་ཆུབ་སེམས་དཔའ་ཀུན་རྫོབ་ཀྱི་བདེན་པ་འཆད་པས་མི་སྐྱོ། །དོན་དམ{ན་}པའི་བདེན་
པ་མངོན་དུ་བྱེད་པ་མི་ལྷུང། མཚན་ཉིད་ཀྱི་བདེན་པ་རྟོགས་པར་བྱེད་པ་དེ་ནི་བྱང་ཆུབ་སེམས་དཔའི་བདེན་པ་ལ་མཁས་པ་ཞེས་བྱའོ། །གཞན་ཡང་བདེན་པ་ཅིག་ཕུ་
གཉིས་མ་ཡིན་པ་ཏེ། འདི་ལྟ་སྟེ། འགོག་པའི་བདེན་པའོ། །དེ་ལ་བདེན་པ་ཅིག་པ་ལ་གང་སྒྲོ་མི་འདོགས་པར་ལྟུང་བ་རྣམས་ལ། བདེ་བར་སྦྱར་བར་བྱེད་
པ་དེ་ནི་བྱང་ཆུབ་སེམས་དཔའི་བདེན་པ་ལ་མཁས་པ་ཞེས་བྱའོ། གཞན་ཡང་ཕུང་པོ་ལྔ་རྣམས་ནི་སྡུག་བསྔལ་བ་ཏེ། གང་ཕུང་པོ་ལྔ་རྣམས་ཀྱི་སྡུག་བསྔལ་གྱི་མཚན་ཉིད་དེ་
ནི་སྡུག་བསྔ་ལ་ཞེས་བྱའོ། །སྡུག་བསྔལ་གྱི་མཚན་ཉིད་ཀྱི་གང་སྟོང་པ་ཉིད་རྟོ་མཚན་རྟོགས་པ་དེ་ནི་སྡུག་བསྔལ་འཕགས་པའི་བདེན་པ་ཞེས་བྱའོ། །གང་ཕུང་པོ་ལྔ་རྣམས་ཀྱི་
བག་ལ་ཉལ་རྒྱུ་སྲེད་པ་ལ་བྱུང་བའི། {བ་}དེ་ནི་ཀུན་འབྱུང་བའི་བདེན་པའོ། །གང་སྲེད་པའི་རྒྱུ་ལྟ་བ་དེ་ལ་ཡང་སྒྲོ་མི་འདོགས་མི་ལེན་མི་སྙེམས་པ་དེ་ནི་ཀུན་འབྱུང་བ་འཕགས་

པའི་བདེན་པ་ཞེས་བྱའོ། །གང་ཕུང་པོ་ལྔ་རྣམས་ཤེས་དུ་ཟད་པའི་ཕྱིར། །འགོག་པ་སྔོན་གྱི་མཐར་མ་བྱུང་བ། ཕྱི་མིའི་མཐར་མི་འཕྲོ་བ། ད་ལྟར་བྱུང་བར་མི་གྱུར་
པ་དེ་ནི་འགོག་པ། འཕགས་པའི་{པའི་}བདེན་པ་ཞེས་{ཞེས་}བྱའོ། །གང་ལམ་ལ་རྟེན་ནས་སྡུག་བསྔལ་ཤེས་པ་དང་། ཀུན་འབྱུང་བ་ཤེས་པ་དང་། འགོག་པ་ཤེས་
པ་ལ་ཡང་རེག་པར་བྱེད་ལ་རྗེས་ལས་རྟོག་པའི་ཤེས་པ་ལ་ཡང་ཐོབ་པར་བྱེད་པ་དེ་ནི་སྡུག་བསྔལ་འགོག་པར་འགྱུར་བའི་{པའི་}འཕགས་པའི་བདེན་པ་ཞེས་བྱའོ། །གང་
བདེན་པ་ཤེས་པ་དེ་ལ་རྣམ་པར་རྟོག་པ་དང་། སེམས་ཅན་ཡོངས་སུ་རྟག་པ་ལ་རྟོག་པར་བྱེད་པ་དེ་ནི། བྱང་ཆུབ་སེམས་དཔའི་བདེན་པ་ལ་མཁས་པ་ཞེས་བྱའོ། །གཞན་
ཡང་ཚོར་བ་ཐམས་ཅད་སྡུག་བསྔལ་བ་སྟེ། དེ་ལྟར་ཚོར་བར་བྱ་བ་རྣམ་པར་འབྱེད་པ་དང་། བློས་རིག་པ་ཉིད་དེ་ནི་སྡུག་བསྔལ་འཕགས་པའི་བདེན་པ་ཞེས་བྱའོ། །རྒྱུ་གང་གིས་ཀུན་འབྱུང་བར་ཤེས་པའི་རྒྱུ་དེ་ཇི་ལྟ་བ་ཡང་དག་པར་རབ་ཏུ་ཤེས་པ་དེ་ནི་ཀུན་འབྱུང་འཕགས་པའི་བདེན་པ་ཤེས་བྱའོ། །གང་
ཚོར་བ་བཏོང་ཞིང་མ་ཚོར་ཚོར་བྱེད་པ་དང་། འགོག་པ་ལ་ཡང་སོ་སོར་རྟོགས་ལ། ཚོར་བ་འགོག་པ་ཡང་མངོན་པར་བྱེད་པ་དེ་ནི་བྱང་ཆུབ་སེམས་དཔའ་
སྡུག་བསྔལ་འགོག་པའི་བདེན་པ་ཞེས་བྱའོ། །ཚོར་བ་གང་གིས་གཟིངས་འདྲ་བ་ལམ་དེ་སྡུག་པར་བྱེད་ལ། ཚོར་བར་དགོས་པ་ཡང་མ་ཡིན། ལས་གྱི་དོ་དགོས་

༄༅། །པ་ཡང་ཡིན་དེ་ནི་བྱང་ཆུབ་སེམས་དཔའི་སྡུག་བསྔལ་འགོག་པར་འགྲོ་བའི་ལམ་འཕགས་པའི་བདེན་
པ་ཞེས་བྱའོ། །དེ་ལྟར་རྟོགས་ནས་བདེན་པ་དེ་བཞི་ལ། མཉམ་པར་ཐོང་ཞིང་། མཐོང་བ་ཤིན་དུ་དག་པ་འང་མ་ཡིན་པ་དེ་ནི། བྱང་ཆུབ་སེམས་
དཔའི་བདེན་པ་ལ་མཁས་པ་ཞེས་བྱའོ། །གཞན་ཡང་སྐྱེ་བ་སྡུག་བསྔལ་བ་ཏེ། གང་མི་སྐྱེ་བ་ལ་སོ་སོར་རྟོག་པ་ཞེས་བྱ་བ་དེ་ནི། སྡུག་བསྔལ་ཤེས་པ་ཞེས་བྱའོ། །
སྲིད་པའི་རྐྱེན་གྱིས་སྐྱེ་བ་ཏེ། གང་སྲིད་པ་འཇིག་པར་ཤེས་པ་དེ་ནི་ཀུན་འབྱུང་བ་ཤེས་པ་ཞེས་བྱའོ། །སྐྱེ་བ་ཐམས་ཅད་གང་གིས་མི་སྐྱེ་བར་ཤེས་ལ་དེ་ལ་
འགོག་པ་གང་ཡང་མེད་ཅིང་། གང་མི་འགོག་པར་ཤེས་པ་དེ་ནི་ཟད་པ་འགོག་པ་ཤེས་པ་ཞེས་བྱའོ། །གང་དེ་ལྟར་ཚོལ་བ་དང་། འཇལ་བ་དང་། ཡོངས་
སུ་ཚོལ་བ་དང་། རྣམས་པར་རྟོག་པ་དང་། འཇུག་པའི་ཤེས་པ་དེ་ནི་ལམ་ཤེས་པ་ཞེས་བྱ་སྟེ། །གང་བདེན་པའི་ཤེས་པ་དེ་ལ་མ་གནས་པ་དེ་ནི་བྱང་ཆུབ་སེམས་
དཔའི་བདེན་པ་ལ་མཁས་པ་སྟེ། དེ་ལྟར་ན་བྱང་ཆུབ་སེམས་དཔའི་བདེན་པ་ལས་མཁས་པ་ཤེས་རབ་ཀྱི་ཕ་རོལ་དུ་ཕྱིན་པ་ལ་སྤྱོད་དོ། །དེ་ལ་བྱང་ཆུབ་སེམས་
དཔའི་སོ་སོ་ཡང་དག་པར་རིག་པ་ལ་མཁས་པ་གང་ཞེ་ན། བཞི་པོ་འདི་དག་ནི་བྱང་ཆུབ་སེམས་དཔའི་སོ་སོ་ཡང་དག་པར་རིག་པ་སྟེ། བཞི་གང་ཞེ་ན། འདི་

ལྟ་སྟེ། དོན་སོ་སོ་ཡང་དག་པར་རིག་པ་དང་། ཆོས་སོ་སོ་ཡང་དག་པར་རིག་པ་དང་། ངེས་པའི་ཚིག་སོ་ཡང་དག་པར་རིག་པ་དང་། སྤོབ་པ་སོ་སོ་
ཡང་དག་པར་རིག་པ་དང་། དེ་ལ་དོན་སོ་སོ་ཡང་དག་པར་རིག་པ་གང་ཞེ་ན། གང་ཆོས་རྣམས་ལ་དོན་དམ་པ་ཚིག་ཏུ་ཤེས་པ་དང་། གཉིས་སུ་མེད་པའི་རྒྱུ་ཤེས་པ་དང་།
མཐའ་མེད་པའི་རྗེས་སུ་འགྲོ་བ་ཤེས་པ་དང་། རྟེན་པ་ལ་འཇུག་པ་ཤེས་པ་དང་། ཆོས་ཀྱི་དབྱིངས་དབྱེར་མེད་པ་ཤེས་པ་དང་། དེ་བཞིན་ཉིད་ཀྱི་རྗེས་སུ་འཇུག་པ་ཤེས་
པ་དང་། ཡང་དག་པའི་མཐའི་མི་གནས་པ་ཤེས་པ་དང་། སྟོང་པ་ཉིད་རྗེས་སུ་འགྲོ་བ་ཤེས་པ་དང་། མཚན་མ་མེད་པ་རྟོག་པ་ཤེས་པ་དང་། རྨོན་པ་མེད་པ་ལ་
སྨོན་པ་མེད་པར་ཤེས་པ་དང་། མངོན་པར་ཤེས་པ་འདུས་མ་བྱེད་པ་ལ་མངོན་པར་འདུ་མི་བྱེད་པ་དོན་དམ་པར་ཤེས་པ་དང་། ཚུལ་ཅིག་ཏུ་འཇུག་པ་ཤེས་པ་དང་།
སེམས་ཅན་མེད་པར་འཇུག་པ་ཤེས་པ་དང་། བདག་མེད་པར་འཇུག་པ་ཤེས་པ་དང་། སྲོག་མེད་པར་བྱེད་པ་ཅིག་པ་ཤེས་པ་དང་། གང་ཟག་མེད་པར་དོན་
དམ་པར་ཤེས་པ་དང་། འདས་པའི་དུས་ལ་མ་ཆགས་པར་ཤེས་པ་དང་། མ་འོངས་པའི་དུས་ལ་མཐའ་མེད་པར་ཤེས་པ་དང་། དེ་ལྟར་བྱུང་བའི་དུས་ལ་ཐམས་ཅད་དུ་
ཤེས་པ་དང་། ཕུང་པོ་རྣམས་ལ་སྒྱུ་མར་ཤེས་པ་དང་། ཁམས་རྣམས་ལ་སྦྲུལ་གདུག་པ་དང་། མཚུངས་པར་ཤེས་པ་དང། སྐྱེ་མཆེད་རྣམས་ལ་སྟོང་པ་ཉིད་དུ་

༄༅། །ངེས་པར་རྟོག་པ་ཤེས་པ་དང་། ནང་ཞི་བ་ཤེས་པ་དང་། ཕྱི་རོལ་དུ་མི་རྒྱུ་བ་ཤེས་པ་དང་། ཡུལ་ལ་
ཡུལ་མེད་པར་ཤེས་པ་དང་། དྲན་པ་ལ་གནས་སུ་ཤེས་པ་དང་། རྟོགས་པ་ལ་ཁོང་དུ་ཆུད་པར་ཤེས་པ་དང༌། བློ་གྲོས་ལ་མངོན་སུམ་དུ་ཤེས་པ་དང་། བདེན་པ་ལ་རབ་
ཏུ་རྟོགས་པ་ཤེས་པ་དང་། སྡུག་བསྔལ་ལ་མི་འབྱུང་བར་ཤེས་པ་དང་། ཀུན་འབྱུང་བ་ལ་མངོན་པར་འདུ་མི་བྱེད་པར་ཤེས་པ་དང་། འགོག་པ་ལ་མཚན་ཉིད་མེད་པར་ཤེས་པ་དང་།
ལམ་ལ་སྒྲོལ་བར་ཤེས་པ་དང་། ཆོས་ལ་ཚིག་རབ་ཏུ་ཐ་དད་པར་ཤེས་པ་དང་། དབང་པོ་རྣམས་ལ་འཇུག་པར་ཤེས་པ་དང་། སྟོབས་རྣམས་ལ་མི་རྫི་བར་ཤེས་པ་དང་།
ཞི་གནས་ལ་གནས་སུ་ཤེས་པ་དང་། ལྷག་མཐོང་ལ་སྣང་བར་ཤེས་པ་དང་། ལྷག་མཐོང་ལ་སྣང་བར་ཤེས་པ་དང་། རྒྱུ་མ་ལ་སྒྲུབ་པར་ཤེས་པ་དང་། མིག་རྒྱུ་ལ་འཁྲུལ་བར་ཤེས་
པ་དང་། རྨི་ལམ་ལ་མ་བདེན་པ་མཐོང་བར་ཤེས་པ་དང་། བྲག་ཆ་ལ་རྐྱེན་ལ་འཇུག་པར་ཤེས་པ་དང་། མིག་ཡོར་ལ་འཕོ་བར་ཤེས་པ་དང་། མཚན་ཉིད་སྣ་ཚོགས་ལ་
མཚན་ཉིད་ཅིག་ཏུ་ཤེས་པ་དང་། འདུ་བ་ལ་འབྲལ་བར་ཤེས་པ་དང་། རབ་ཏུ་སྦྱངས་པ་ལ་ཕྱིར་མཚམས་སྦྱོར་བ་མེད་པར་ཤེས་པ་དང་། ཉན་ཐོས་གྱི་ཐེག་པ་ལ་སྒྲའི་རྗེས་སུ་
འགྲོ་བ་ཤེས་སོ། །རང་སངས་རྒྱས་ཀྱི་ཐེག་པ་ལ་རྟེན་པ་ལ་འཇུག་པར་ཤེས་ཤིང་དབེན་པ་མཆོག་ཏུ་ཤེས་པ་དང་། ཐེག་པ་ཆེན་པོ་ལ་དགེ་བའི་རྩ་བ་སྩོགས་པ་ཐམས་ཅད་ཤེས་པ་ཏེ།

དེ་ནི་བྱང་ཆུབ་སེམས་དཔའི་དོན་སོ་སོ་ཡང་དག་པར་རིག་པ་ཞེས་བྱའོ། །གཞན་ཡང་དོན་སོ་སོ་ཡང་དག་པར་རིག་པ་ནི་གང་དོན་ལ་རྟོན་པ་ཏེ། ཆོས་ཐམས་ཅད་ཀྱི་ཆོས་ཉིད་
ཀུན་གྱི་དོན་ལ་སྟོན་པ་དེ་ཉིད་ཀྱི་རྗེས་སུ་འབྲང་བའོ། །དེ་ཅིའི་ཕྱིར་ཞེ་ན། ཆོས་ཐམས་ཅད་མ་ལུས་པར་སྟོང་ཏེ། སྟོང་པའི་དོན་གང་ཡིན་པ་དེ་ནི་དོན་ནོ། །ཆོས་ཐམས་ཅད་མ་ལུས་
པར་སྟོང་པ་སྟེ། །སྟོང་པའི་དོན་གང་ཡིན་པ་དེ་ནི་དོན་ནོ། །ཆོས་ཐམས་ཅད་མ་ལུས་པར་མཚན་མ་མེད་པ་སྟེ། མཚན་མ་མེད་པའི་དོན་གང་ཡིན་པ་དེ་ནི་དོན་ནོ། །ཆོས་ཐམས་ཅད་
མ་ལུས་པར་སྨོན་པ་མེད་པ་སྟེ། སྨོན་པ་མེད་པའི་དོན་གང་ཡིན་པ་དེ་ནི་དོན་ནོ། །ཆོས་ཐམས་ཅད་མ་ལུས་པར་རྣམ་པར་ཕྱེ་བ་སྟེ། རྣམ་པར་ཕྱེ་བའི་དོན་གང་ཡིན་པ་དེ་ནི་
དོན་ནོ། །ཆོས་ཐམས་ཅད་མ་ལུས་པར་སེམས་ཅན་མེད། སྲོག་མེད། གང་ཟག་མེད་པའི་དོན་གང་ཡིན་པ་དེ་ནི་དོན་ནོ། །གང་དེ་ལྟ་བུའི་ཆོས་རྣམས་རྟོགས་པ་
དེ་ནི་སོ་སོ་ཡང་དག་པར་རིག་པར་བྱ་ཞེས་སྟེ། གང་དོན་སྟོན་པ་དེ་ནི་གནས་མེད་དོ། །དེ་ནི་མི་ཟད་པ་སྟོན་པའོ། །སོ་སོ་ཡང་དག་པར་རིག་པ་ནི་རྟོགས་པའི་དོན་སྟོན་ཏོ། །
སངས་རྒྱས་བཅོམ་ལྡན་འདས་རྣམས་ཀྱི་སྣང་བ། རྗེས་སུ་ཡི་རང་བ་ཡང་དག་པ་དེ་ཁོ་ན་གཞན་མ་ཡིན་པ། ཤེས་རབ་ཀྱི་ཤིན་དུ་རྟོགས་པ་ཐམས་ཅད་དུ་ཁ་ན་མ་ཐོ་བ་མེད་

༄༅། །པ་དེ་ནི་བྱང་ཆུབ་སེམས་དཔའི་དོན་སོ་སོ་ཡང་དག་པར་རིག་པ་ཞེས་བྱའོ། །དེ་ལ་ཆོས་སོ་སོ་ཡང་དག་
རིག་པ་གང་ཞེ་ན། གང་དགེ་བ་དང་མི་དགེ་བ་དང་། ཁ་ན་མ་ཐོ་བ་དང་བཅས་པ་དང་། ཁ་ན་མ་ཐོ་བ་མེད་པ་དང་། ཟག་པ་དང་བཅས་པ་དང་། ཟག་པ་མེད་པ་དང་། འཇིག་
རྟེན་པ་དང་འཇིག་ལས་འདས་པ་དང་། འདུས་བྱས་དང་། འདུས་མ་བྱས་དང་། ཀུན་ནས་ཉོན་མོངས་པ་དང་། རྣམ་པར་བྱང་བའི་ཆ་དང་། འཐུན་པ་དང་། འཁོར་བ་དང་མྱ་
ངན་ལས་འདས་པར་ཉེ་བར་འགྲོ་བའི་ཆོས་རྣམས་ལ་འཇུག་པ་ཤེས་པ་དང་། ཆོས་ཀྱི་དབྱིངས་མཉམ་པ་ཉིད་ཤེས་པ་དང་། བྱང་ཆུབ་མཉམ་པ་ཉིད་ཤེས་པ་དང་། ཁམས་
མཉམ་པ་ཉིད་ཤེས་པ་ཏེ། དེ་ནི་ཆོས་སོ་སོ་ཡང་དག་པར་རིག་པ་ཞེས་བྱའོ། །གཞན་ཆོས་སོ་སོ་ཡང་དག་པར་རིག་པ་ནི་འདོད་ཆགས་སྤྱོད་པ་རྣམ་ལ་སེམས་འཇུག་པ་ཤེས་པ་དང་།
བཅོས་པའི་འདོད་ཆགས་སྤྱོད་པ་རྣམས་དང་། འདོད་ཆགས་རྟན་པར་སྤྱོད་པ་རྣམས་དང་། འདོད་ཆགས་ཆུ་ངུ་སྤྱོད་པ་རྣམས་དང་། རྣམ་པར་མི་ལྔ་བའི་འདོད་ཆགས་སྤྱོད་པ་
རྣམས་དང་། མཐའ་མ་རྟག་ཏུ་མེད་པའི་འདོད་ཆགས་སྤྱོད་པ་རྣམས་དང་། ད་ལྟར་བྱུང་བ་རྐྱེན་ཀྱིས་འདོད་ཆགས་སྤྱོད་པ་རྣམས་ལ་འཇུག་པ་སྟེ། སེམས་ཅན་གང་དག་
ནང་དུ་འདོད་ཆགས་ལ་ཕྱི་རོལ་དུ་འདོད་ཆགས་མེད་པ་དང་། ཕྱི་རོལ་དུ་འདོད་ཆགས་མེད་པ་དང་། ནང་དུ་ཡང་འདོད་ཆགས་མེད་པ་ཕྱི་རོལ་དུ་འདོད་ཆགས་དང་། གཟུགས་ལ་

འདོད་ཆགས་ལ་སྒྲ་ལ་འདོད་ཆགས་ལ་{འདོད་ཆགོས་ལ་}སྒྲ་ལ་འདོད་ཆགས་མེད་པ་དང་། སྒྲ་ལ་འདོད་ཆགས་ལ་གཟུགས་ལ་འདོད་ཆགས་མེད་པ་དང་། གཟུགས་དང་སྒྲ་ལ་
འདོད་ཆགས་མེད་པ་དང་། དྲི་ལ་འདོད་ཆགས་མེད་པ་དང་། དྲི་ལ་འདོད་ཆགས་ལ་རེག་ལ་འདོད་ཆགས་མེད་པ་དང་། རེག་ལ་འདོད་ཆགས་ལ་རོ་ལ་འདོད་ཆགས་
མེད་པ་དང་། རོ་ལ་འདོད་ཆགས་ལ་གཟུགས་ལ་འདོད་ཆགས་མེད། དྲི་ལ་འདོད་ཆགས་མེད་པ་དེ་ནི། འདོད་ཆགས་པ་རྣམས་ཀྱི་འཇིག་པ་ཏེ། འཇུག་པ་དེའི་སྒོས་འདོད་
ཆགས་སྤྱོད་པ་རྣམ་ལ་ཉི་ཁྲི་ཅིག་སྟོང་། ཞེ་སྡང་སྤྱོད་པ་རྣམས་ལ་ཉི་ཁྲི་ཅིག་སྟོང་། གཏི་མུག་སྤྱོད་པ་རྣམས་ལ་ཉི་ཁྲི་ཅིག་སྟ། ཆ་མཉམ་པར་སྤྱོད་པ་རྣམས་ལ་ཉི་ཁྲི་ཅིག་
སྟོང་ཏེ། གང་དག་གི་སྤྱོད་པ་བརྒྱད་ཁྲི་བཞི་སྟོང་གི་སེམས་འཇུག་པ་ཤེས་པ་དང་། ཇི་ལྟར་རིགས་པར་ཤེས་པ་དང་། མི་མང་ནི་ཉུང་བར་སྟན་པ་ཤེས་པ་དང་།
འོད་དང་པ་ལས་ཡང་དག་པར་འདའ་བར་ཤེས་པ་དང་། སྣོད་ཀྱི་ཁྱད་པར་ཤེས་པ་དང་། འབྲས་བུ་ཡོད་པར་བསྟན་པ་ཤེས་པ་དེ་ནི་ཆོས་སོ་སོ་ཡང་དག་པར་རིག་པ་ཞེས་
བྱའོ། །དེ་ལ་ངེས་པའི་ཚིགས་སོ་སོ་ཡང་དག་པར་རིག་པ་གང་ཞེ་ན། གང་སྐད་ཐམས་ཅད་ལ་སྐད་མེད་པར་འཇུག་པ་ཤེས་པ་དང་། ལྷའི་སྐད་དང་། ཀླུའི་སྐད་དང་།

༄༅། །གནོད་སྦྱིན་གྱི་སྐད་དང་། དྲི་ཟའི་སྐད་དང་། མི་འམ་ཅིའི་སྐད་དང༌། ལྟོ་འཕྱེ་ཆེན་པོའི་སྐད་དང་།
མི་མ་ཡིན་པའི་སྐད་དང་། འགྲོ་བ་ལྟར་སྐྱེས་པའི་སེམས་ཅན་རྣམས་ཀྱི་སྐད་དང༌། སྒྲ་དང་དབྱངས་རྣམས་ལས་སྐད་དེས་དེ་དག་ལ་ཆོས་འཆད་པ་ཏེ། དེ་ནི་ངེས་པའི་ཚིག་
སོ་སོ་ཡང་དག་པར་རིག་པ་ཞེས་བྱའོ། །དེ་ལྟར་ཆོས་དེ་དག་རྟག་པར་བྱའོ། །དེ་ལྟར་ཆོས་དེ་དག་བསྡུ་བར་བྱའོ། །དེ་ལྟར་ཆོས་དེ་དག་རྗེས་སུ་རྒྱུན་ཆགས་པར་བྱའོ། །
དེ་ལྟར་ཆོས་དེ་དག་ཡི་གེ་རྣམས་ཀྱིས་སྦྲེལ་བར་བྱའོ། །དེ་ཚིག་ཅིག་བླ་དགས་ཤེས། ཚིག་གཉིས་པའི་ཚིག་མང་བའི་ཚིག་མང་བའི་བླ་དགས་ཤེས། བུད་མེད་ཀྱི་ཚིག་ཤེས།
སྐྱེས་པའི་ཚིག་ཤེས། མ་ནིང་གི་ཚིག་ཤེས། སྡུས་པའི་ཚིག་ཤེས། རྒྱགས་པའི་ཚིག་ཤེས། སྨན་པའི་ཚིག་ཤེས། འདས་པའི་ཚིག་ཤེས། མ་འོངས་པའི་
ཚིག་ཤེས། ད་ལྟར་བྱུང་བའི་ཚིག་ཤེས། ཡི་གེ་ཅིག་གི་སྒྲོ་བརྟགས་པ་ཤེས། ཡི་གེ་མང་པོས་སྒྲོ་བཏགས་པ་ཤེས་ཏེ། དེ་ནི་ངེས་པའི་ཚིག་སོ་སོ་ཡང་དག་པར་རིག་པ་
ཞེས་བྱའོ། །ཡང་དེའི་ངེས་པའི་ཚིག་སོ་སོ་ཡང་དག་པར་རིག་པ་ནི་འཁྲུལ་པ་མ་ཡིན། ཟློས་པ་མ་ཡིན། རྟག་པ་མ་ཡིན། དོན་གསལ་བ་ཡི་གེ་ཡོངས་སུ་བྱང་བ་ཏེ།
ཇི་ནས་ཀྱང་འཁོར་ཡང་དག་པར་དགའ་བ་སྣ་ཚོགས་པ། ཟབ་པ་ཟབ་བར་སྣང་བ་ཀུན་རྫོབ་དང་། དོན་དམ་པས་བརྒྱན་པ། བདག་གི་སེམས་མཐོང་བའི་ཤེས་པ་ལ་

རག་ལུས་སངས་རྒྱས་ཀྱིས་གནང་སེམས་ཅན་ཐམས་ཅད་དགའ་བར་བྱེད་ཏེ། དེ་ནི་བྱང་ཆུབ་སེམས་ངེས་པའི་ཚིག་སོ་སོ་ཡང་དག་པར་རིག་པ་ཞེས་བྱའོ། །དེ་ལ་
བྱང་ཆུབ་སེམས་དཔའི་སྤོབས་པ་སོ་སོ་ཡང་དག་པར་རིག་པ་གང་ཞེ་ན། གང་ཚིག་བཟང་བ། མི་གནས་པར་ལུང་བསྟན་པ་སྟོན་པ་རྒྱུན་མི་འཆད་པ། སྤོབས་པ་མྱུར་བ།
སྤོབས་པ་མགྱོགས་ཤིང་མྱུར་བ། སྤོབས་པ་མི་རྨོད་པ། སྤོབས་པ་ཇི་ལྟར་དྲིས་པ་བཞིན། སྤོབས་པ་ཡོངས་སུ་མ་ཉམས་པ། སྤོབས་པ་མི་འགལ་བ། སྤོབས་
པ་རྩོད་པ་མེད་པ། སྤོབས་པ་ཆོས་ལ་རབ་དགའ་དགའ། སྤོབས་པ་བཟོད་པ་ལ་གནས་ལ། སྤོབས་པ་བཟང་བ། སྤོབས་པ་སྣ་ཚོག་པ། ཀུན་རྫོབ་དམ་པ་ལ་
སྤོབས་པ། སྦྱིན་པ་དང་། ཚུལ་ཁྲིམས་དང་། བཟོད་པ་དང་། བརྩོན་འགྲུས་དང་། བསམ་གཏན་དང་། ཤེས་རབ་ཐམས་ཅད་ལ་གནས་པའི་སྤོབས་
པ་དང་། དྲན་པ་ཉེ་བར་བཞག་པ་དང་། ཡང་དག་པར་སྤོང་བ་དང་། རྫུ་འཕྲུལ་ཀྱི་རྐང་པ་དང་། དབང་པོ་དང་སྟོབས་དང་། བྱང་ཆུབ་ཀྱི་ཡན་ལག་དང་།
ལམ་དང་ཞི་གནས་དང་ལྷག་མཐོང་ལ་སྤོབས་པ། བསམ་གཏན་དང་། རྣམ་པར་ཐར་པ་དང་། ཏིང་ངེ་འཛིན་དང་། སྙོམས་པར་འཇུག་པ་དང་། བདེན་པ་
ལ་འཇུག་པ་ཐམས་ཅད་ཤེས་པའི་སྤོབས་པ། ཐེག་པ་ཐམས་ཅད་ལ་སྤོབས་པ། སེམས་ཅན་ཐམས་ཅད་ཀྱི་སེམས་དང་སྤོང་པ་ལ་སྤོབས་པ། ཚིག་མི་སླུ་

༄༅། །པའི་སྤོབས་པ་ན། ཚིག་མི་རྩུབ་པ་སྤོབས་པ། ཚིག་མི་འཆད་པའི་སྤོབས་པ། ཚིག་རྩུབ་མོ་མ་
ཡིན་པའི་སྤོབས་པ། ཚིག་མཉམ་པའི་སྤོབས་པ། ཚིག་དག་དང་། ཚིག་གྲོལ་བ། ཚིག་མ་ཆགས་པ་དང་། ཚིག་ལྡན་པ། ཚིག་མ་ཉམས་པ།
ཚིག་སྙན་པ། ཚིག་འཇམ་པ། ཚིག་མ་སྨད་པ། ཚིག་འཕགས་པ། ཞི་མཐའ་ཡས་པའི་རྣམ་པར་ཤེས་པའི་རྗེས་སུ་སོང་བ་སྒྲ། ཚངས་པའི་སྒྲ་སྐད་ཀྱི་དབྱངས་
དང་འདྲ་བ་རྟོགས་པར་བྱེད་པའི་སྒྲ་ཅིག་པ། སངས་རྒྱས་ཀྱི་གནང་པའི་སྤོབས་པས་སེམས་ཅན་གཞན་དང་གང་ཟག་གཞན་ལ་ཆོས་སྟོན་ཏོ། །དེའི་ཆོས་བསྟན་པ་དེ་ཡང་
འབྱུང་བར་བྱེད་པ། དེ་བྱེད་པའི་སྡུག་བསྔལ་ཡང་དག་པར་ཟད་པར་འགྱུར་བ་སྟེ། དེ་ནི་བྱང་ཆུབ་སེམས་དཔའི་སྤོབས་པ་དང་། སོ་སོ་ཡང་དག་པར་ཞེས་བྱའོ། །དེ་ནི་
བྱང་ཆུབ་སེམས་དཔའི་སྤོབས་པ་ལ་མཁས་པ་སྟེ། དེ་ལྟར་ན་བྱང་ཆུབ་སེམས་དཔའི་སྤོབས་པ་ལ་མཁས་པ་ཤེས་རབ་ཀྱི་ཕ་རོལ་དུ་ཕྱིན་པ་ལ་སྤྱོད་དོ།། །།
།། བམ་པོ་བཅྭོ་བརྒྱད་པ།། །།
།།དེ་ལ་བྱང་ཆུབ་སེམས་དཔའི་སྟོན་པ་མཁས་པ་གང་ཞེ་ན། བྱང་ཆུབ་སེམས་དཔའ་རྣམས་ཀྱི་སྟོན་པ་འདི་བཞི་སྟེ། བཞི་གང་ཞེ་ན། འདི་ལྟ་སྟེ།

དོན་ལ་སྟོན་གྱི། ཚིག་འབྲུ་ལ་མ་ཡིན་པ་དང་། ཡེ་ཤེས་ལ་རྟོན་གྱི་རྣམ་པར་ཤེས་པ་ལ་མ་ཡིན་པ་དང་། ངེས་པའི་དོན་གྱི་མདོ་སྡེ་རྣམས་ལ་རྟོན་གྱི།
དྲང་བའི་དོན་རྣམས་ལ་མ་ཡིན་པ་དང་། ཆོས་ཉིད་ལ་རྟོན་གྱི་གང་ཟག་ལ་མ་ཡིན་ནོ། །དེ་ལ་དོན་གང་ཚིག་འབྲུ་གང་ཞེ་ན། ཚིག་འབྲུ་ཞེས་བྱ་བ་ནི་གང་། འཇིག་
རྟེན་གྱི་ཆོས་ཀྱི་བྱ་བ་ལ་འཇུག་པའོ། །དོན་ཅེས་བྱ་བ་ནི་འཇིག་རྟེན་ལས་འདས་པའི་ཆོས་རྟོགས་པའོ། །ཚིག་འབྲུ་ཞེས་བྱ་བ་ནི་སྦྱིན་པ་དང་། འདུལ་བ་དང་།
སྡོམ་པ་དང་། ངེས་པ་བསྟན་པ་འོ་དོན་ཅེས་བྱ་བའི་དུལ་བ་དང་། ཞི་གནས་དང་སར་པ་མ་ཡིན་པ་དང་། སྙིང་པ་མ་ཡིན་པ་དང་། ཤེས་པའོ། །ཚིག་འབྲུ་
ཞེས་བྱ་བ་ནི་འཁོར་བ་ཡོངས་སུ་བཤད་པ་སྒྲོགས་པའོ། །དོན་ཅེས་བྱ་བ་ནི་མི་དམིགས་པ་ལ་རྟོན་པའོ། །ཚིག་འབྲུ་ཞེས་བྱ་བ་ནི་མྱ་ངན་ལས་འདས་པའི་ཡོན་ཏན་ཡོངས་སུ་
སྒྲོགས་པའོ། །དོན་ཅེས་བྱ་བ་ནི་ཆོས་རང་བཞིན་གྱི་ཡོངས་སུ་མྱ་ངན་ལས་འདས་པ་རྣམས། རྣམ་{ས}་པར་མི་རྟོག་པའོ། །ཚིག་འབྲུ་ཞེས་བྱ་བ་ནི་ཐེག་པ་ཇི་ལྟར་རྣམ་པར་
བཞག་པ་བཞིན་དུ་མཆད་པའོ། །དོན་ཅེས་བྱ་བ་ནི་ཆོས་ཚུལ་ཅིག་པ་རྟོགས་པར་ཤེས་པའོ། །ཚིག་འབྲུ་ཞེས་བྱ་བ་ནི་སེམས་ཅན་ཐམས་ཅད་མི་གཏོར་བར་བསྟན་པའོ། །

༄༅། །དོན་ཅེས་བྱ་བ་ནི་འཁོར་གསུམ་ཡོངས་སུ་དག་པའོ། །ཚིག་འབྲུ་ཞེས་བྱ་བ་ནི་ལུས་དང་ངག་དང་། ཡིད་
སྡོམ་ཞིང་བསླབ་པ་དང་། སྤངས་པའི་ཡོན་ཏན་ཐམས་ཅད་ཡང་དག་པར་ལེན་པར་བསྟན་པའོ། །དོན་ཅེས་བྱ་བ་ནི་ལུས་དང་ངག་དང་ཡིད་མ་དམིགས་ཤིང་མངོན་པར་འདུ་མི་བྱེད་པ་
ཡོངས་སུ་དག་པའོ། །ཚིག་འབྲུ་ཞེས་བྱ་བ་ནི་གནོད་སེམས་ཀྱི་ཐ་མ་དང་། ཁྲོ་བ་དང་། ང་རྒྱལ་དང་། རྒྱགས་པ་དང་དྲེགས་པ་འཇོམ་ཞིང་བཟོད་པ་དང་། ངེས་པ་
བསྟན་པའོ། །དོན་ཅེས་བྱ་བ་ནི་མི་སྐྱེ་བའི་ཆོས་ལ་བཟོད་པ་ཐོབ་པའོ། །ཚིག་འབྲུ་ཞེ་བྱ་བ་ནི་དགེ་བའི་རྩ་བ་བརྩོན་འགྲུས་རྩོམ་པ་ཐམས་ཅད་སྟན་པའོ། །དོན་ཅེས་བྱ་བ་ནི་མི་ལེན། མི་གཏོང་ལ་གནས་པའི་བརྩོན་འགྲུས་སོ། །
ཚིག་འབྲུ་ཞེས་བྱ་བ་ནི་བསམ་གཏན་དང་། རྣམ་པར་ཐར་པ་དང་། ཏིང་ངེ་འཛིན་དང་། སྙོམས་པར་འཇུག་པ་སྟན་པའོ། །དོན་ཅེས་བྱ་བ་ནི་
འགོག་པ་སྙོམས་པར་འཇུག་པ་ཤེས་པའོ། །ཚིག་འབྲུ་ཞེས་བྱ་བ་ནི་ཐོས་པ་ཐམས་ཅད་འཛིན་པ་ཤེས་རབ་ཀྱི་རྩ་བའོ། །དོན་ཅེས་བྱ་བ་ནི་བརྗོད་དུ་མེད་པའི་དོན་ཏོ། །ཚིག་
འབྲུ་ཞེས་བྱ་བ་ནི། གང་བྱང་ཆུབ་ཀྱི་ཕྱོགས་ཀྱི་ཆོས་སུམ་བཅུ་རྩ་བདུན་གྱི་ཆོས་རྣམས་རབ་ཏུ་བསྟན་པའོ། །དོན་ཅེས་བྱ་བ་ནི་འགོག་པ་མངོན་སུམ་དུ་བྱེད་པའོ། །ཚིག་འབྲུ་
ཞེས་བྱ་བ་ནི་མ་རིག་པ་ལ་སྩོགས་ཏེ། རྒ་ཤིའི་བར་དུ་སྟན་པའོ། །དོན་ཅེས་བྱ་བ་ནི་མ་རིག་པ་འགོག་ནས། རྒ་ཤིའི་བར་དུ་འགོག་པའོ། །ཚིག་འབྲུ་ཞེས་བྱ་བ་ནི་ཞི་

གནས་དང་། ལྷག་མཐོང་གི་ཚོགས་སྟན་པའོ། །དོན་ཅེས་བྱ་བ་ནི་རིག་པ་དང་། རྣམ་པར་གྲོལ་བ་ཤེས་པའོ། །ཚིག་འབྲུ་ཞེས་བྱ་བ་ནི་གང་འདོད་ཆགས་དང་ཞེ{ས}་
སྡང་དང་། གཏི་མུག་དང་། ཆ་མཉམ་པར་སྤྱོད་པ་རྣམས་ཆོས་བསྟན་པའོ། །དོན་ཅེས་བྱ་བ་ནི་སེམས་ཀྱི་རྣམ་པར་གྲོལ་བ་མ་འཁྲུགས་པའོ། །ཚིག་འབྲུ་ཞེས་བྱ་བ་ནི་
སྒྲུབ་པར་བྱེད་པའི་ཆོས་ཐམས་ཅད་རབ་ཏུ་སྟོན་པའོ། །དོན་ཅེས་བྱ་བ་ནི་སྒྲིབ་པ་མེད་པའི་ཡེ་ཤེས་རྣམ་པར་ཐར་པའོ། །ཚིག་འབྲུ་ཞེས་བྱ་བ་ནི་དཀོན་མཆོག་གྱི་ཡོན་ཏན་
སྔག་པ་མཐའ་མེད་པ་ཡང་དག་པར་རབ་ཏུ་སྟན་པའོ། །དེ་ནི་ཅེས་བྱ་བ་ནི་གང་ཆོས་འདོད་ཆགས་མེད་པ་དང་། འདུས་མ་བྱས་པའི་དགེ་འདུན་གྱི་ཡོན་ཏན་སྒྲུབ་པའོ། །
ཚིག་འབྲུ་ཞེས་བྱ་བ་ནི་བྱང་ཆུབ་སེམས་དཔའི་ཐོགས་མ་སེམས་བསྐྱེད་ནས་། བྱང་ཆུབ་ཀྱི་སྙིང་པོའི་བར་དུ་སླབས་པ་དང་། ཡོན་ཏན་རྩོམ་པ་བསྟན་
པའོ། །དོན་ཅེས་བྱ་བ་ནི་སེམས་ཀྱི་སྐད་ཅིག་ཅིག་དང་ལྡན་པས་ཐམས་ཅད་མཁྱེན་པའི་ཡེ་ཤེས་མངོན་པར་རྫོགས་པར་བྱང་ཆུབ་པའོ། །མདོར་ན་ཆོས་ཀྱི་
ཕུང་པོ་བརྒྱད་ཁྲི་བཞི་སྟོང་གི་བར་དུ་སྟན་པ་དེ་ནི་ཚིག་འབྲུ་ཞེས་བྱའོ། །སྒྲ་དང་ཡི་གེ་དང་ཚིག་འབྲུ་ཐམས་ཅད་བརྗོད་དུ་མེད་པའི་དོན་ནི་དོན་ཏོ། །དེ་ལ་དྲང་
བའི་དོན་གྱི་མདེ་སྡེ་གང་ཞེ་ན། གང་ཚིག་འབྲུ་བཤད་ཇི་ལྟར་སྟན་པ་བཞིན་དུ་རྒྱ་ཆེར་ཁོང་དུ་ཆུད་པར་བྱ་སྟེ། འདི་དག་ནི་དྲང་བའི་དོན་གྱི་མདོ་སྡེ་དག་གོ། །

༄༅། ༄།ངེས་པའི་དོན་གྱི་མདོ་སྡེ་གང་ཞེ་ན། དོན་གང་བཤད་པ་ཇི་ལྟར་སྟན་པ་བཞིན་དུ་རྒྱ་ཆེར་ཁོར་
དུ་ཆུད་པར་བྱ་སྟེ། དེ་དག་ནི་ངེས་པའི་དོན་གྱི་མདོ་སྡེ་དག་གོ། དེ་ཇི་ལྟར་ན་ཆོས་ལ་རྟོན་གི། གང་ཟག་ལ་མ་ཡིན་ཞེ་ན་གང་དྲང་པའི་དོན་དེ་ནི་གང་ཟག་གི་དོན་ཡིན་
པས། དེ་ལ་མི་རྟོན་གིས་གང་ངེས་པའི་དོན་དེ་ནི་ཆོས་ཉིད་ཇི་ལྟ་བ་བཞིན་པས། དེ་ལ་རྟོན་པ་སྟེ། འདི་དག་ནི་བྱང་ཆུབ་སེམས་དཔའི་སྟོན་པ་བཞིའོ། །དེ་ལྟར་
ན་བྱང་ཆུབ་སེམས་དཔའ་སེམས་དཔའ་ཆེན་པོ་རྟོན་པ་ལས་མཁས་པ་ཤེས་རབ་ཀྱི་ཕ་རོལ་དུ་ཕྱིན་པ་ལ་སྤྱོད་དོ། །དེ་ལ་བྱང་ཆུབ་སེམས་དཔའ་རྣམས་ཀྱི་ཚིག་འབྲུ་
ལ་མཁས་པ་གང་ཞེ་ན། འདི་ལྟར་བྱང་ཆུབ་སེམས་དཔའ་ཆོས་གཉིས་ལ་མཁས་པ། ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་དོ། །ཆོས་གཉིས་གང་ཞེ་ན།
འདི་ལྟ་སྟེ། རྣམ་པར་ཤེས་པ་ལ་མཁས་པ་དང་། ཡེ་ཤེས་ལ་མཁས་པ་ཡིན་ནོ། །དེ་ལ་རྣམ་པར་ཤེས་པ་དང་། ཡེ་ཤེས་གང་ཞེ་ན། རྣམ་པར་ཤེས་
པ་བྱ་བ་ནི་འདི་ལྟ་སྟེ། རྣམ་པར་ཤེས་པའི་གནས་བཞི་འོ། །བཞི་གང་ཞེ་ན། གཟུགས་ལ་ཞུགས་པའི་རྣམ་པར་ཤེས་པ་ཡོངས་སུ་གནས་པ་དང་།
ཚོར་བ་ལ་ཞུགས་པ་དང་། འདུ་ཤེས་ལ་ཞུགས་པ་དང་། འདུ་བྱེད་ལ་ཞུགས་པའི་རྣམ་པར་ཤེས་པ་ཡོངས་སུ་གནས་པ་ཏེ། དེ་ནི་རྣམ་པར་ཤེས་པ་ཞེས་བྱའོ། །

དེ་ལ་ཡེ་ཤེས་གང་ཞེ་ན། གང་ལེན་པའི་ཕུང་པོ་ལྔ་རྣམས་ལ་གནས་པ། རྣམ་པར་ཤེས་པའི་ཕུང་བོ་ཡོངས་སུ་ཤེས་པ་དེ་ནི་ཡེ་ཤེས་ཞེས་བྱའོ། །གང་སའི་
ཁམས་རྣམ་པར་ཤེས་པ་དང་། ཆུའི་ཁམས་དང་། མེའི་ཁམས་དང་། རླུང་གི་ཁམས་རྣམ་པར་ཤེས་པ་དེ་ནི་རྣམ་པར་ཤེས་པ་ཞེས་བྱའོ། །གང་ཡང་ཡེ་ཤེས་
ཁམས་བཞི་ལ་མི་གནས་པ། ཆོས་ཀྱི་དབྱིངས་ཐ་མི་དད་པ་ཤེས་པ་དེ་ནི་ཡེ་ཤེས་ཤེས་བྱའོ། །གཞན་ཡང་རྣམ་པར་ཤེས་པ་ཞེས་བྱའོ། །གང་མིག་གི་རྣམ་
པར་ཤེས་པས་ཤེས་པར་བྱ་བའི་གཟུགས་རྣམ་པར་ཤེས་པ་དང་། རྣ་བའི་རྣམ་པར་ཤེས་པས་ཤེས་པར་བྱ་བའི་སྒྲ་རྣམས་དང་། སྣའི་རྣམ་པར་ཤེས་པས་
ཤེས་པར་བྱ་བའི་དྲི་རྣམས་དང་། ལྕེའི་རྣམ་པར་ཤེས་པས་ཤེས་པར་ཞེས་བྱ་བ་ནི། རོ་རྣམ་དང་ལུས་ཀྱི་རྣམ་པར་ཤེས་པས་ཤེས་པར་བྱ་བའི་རིག་རྣམས་དང་།
ཡིད་ཀྱི་རྣམ་པར་ཤེས་པས་ཤེས་པར་བྱ་བའི་ཆོས་རྣམས་ཤེས་པ་ཞེས་བྱའོ། །གང་ཡང་ནང་གི་སྐྱེ་མཆེད་རྣམས་ལ་ཉེ་བར་ཞི་ཞིང་། ཕྱི་རོལ་གྱི་སྐྱེ་མཆེད་རྣམས་
ལ་རྒྱུ་བ་མེད་པ་ཡེ་ཤེས་ལ་སྟོན་པས་ཆོས་གང་ཡང་གཞོག་པར་བྱེད་པ་དེ་ནི་ཡེ་ཤེས་ཞེས་བྱའོ། །གཞན་ཡང་རྣམ་པར་ཤེས་པ་ཞེས་བྱ་བ་ནི། དམིགས་པ་ལས་རྣམ་
པར་ཤེས་པ་སྐྱེ་བ་དང་། ཡོངས་སུ་རྟོགས་པ་ལས་རྣམ་པར་ཤེས་པ་སྐྱེ་བ་ཏེ། དེ་ནི་རྣམ་པར་ཤེས་པ་ཞེས་བྱའོ། །གང་ཡང་མི་འཛིན་པ་མི་སྙེམས་པ་མི་དམིག་པ།

༄༅། །རྣམ་པར་དམིག་པ། མི་འཁྲུགས་པ་དེ་ནི་ཡེ་ཤེས་ཞེས་བྱའོ། །གཞན་ཡང་འདུས་བྱས་ལ་སྤྱོད་པའི་
ཆོས་རྣམས་ལ། རྣམ་པར་ཤེས་པ་གནས་ཀྱི་འདུས་མ་བྱས་ལ་རྣམ་པར་ཤེས་པ་རྒྱ་བ་མེད་དེ། གང་ཡང་འདུས་མ་བྱས་ཤེས་པ་དེ་ནི་ཡེ་ཤེས་སོ། །གཞན་ཡང་སྐྱེ་
བ་དང་འཇིག་པ་ལ་གནས་པ་ནི་རྣམས་པར་ཤེས་པའོ། །གང་ཡང་མི་སྐྱེ་མི་འགག་མི་གནས་པ་དེ་ནི་ཡེ་ཤེས་ཤེས་བྱའོ། །དེ་ལ་ངེས་པའི་དོན་གྱི་མདོ་སྡེ་གང་། དྲང་བའི་
དོན་གྱི་མདོ་སྡེ་གང་ཞེ་ན། མདོ་སྡེ་གང་དག་ལམ་ལ་འཇུག་པར་བྱེད་པ། དེ་དག་ནི་དྲང་བའི་དོན་ཅེས་བྱའོ། །མདོ་སྡེ་གང་དག་འབྲས་བུ་ལ་འཇུག་པར་བྱེད་པ་དེ་དག་ནི་ངེས་
པའི་དོན་ཅེས་བྱའོ། །མདོ་སྡེ་གང་དག་ཀུན་རྫོབ་སྒྲུབ་པར་བྱེད་པ་དེ་དག་ནི་དོན་ཅེས་བྱའོ། །མདོ་སྡེ་གང་དག་དོན་དམ་པ་སྟན་པ་དེ་དག་ནི་ངེས་པའི་དོན་ཅེས་བྱའོ། །གཞན་
ཡང་མདོ་སྡེ་གང་དག་ལས་ཀྱི་བྱ་བ་ལ་འཇུག་པ་དེ་དག་ནི་དྲང་བའི་དོན་ཅེས་བྱའོ། །མདོ་སྡེ་གང་དག་ལས་དང་ཉོན་མོངས་པ་ཟད་པར་བསྟན་པ་དེ་དག་ནི་ངེས་པའི་
དོན་ཅེས་བྱའོ། །གཞན་ཡང་མདོ་སྡེ་གང་དག་ཀུན་ནས་ཉོན་མོངས་པ་མོངས་སུ་བཤད་པའི་ཕྱིར། སྟན་པ་དེ་དག་ནི་དྲན་པའི་དོན་ཏེ། མདོ་སྡེ་གང་དག་རྣམ་པར་བྱ་བ་
རྣམ་པར་དག་པའི་ཕྱིར་བསྟན་པ་དེ་དག་ནི་ངེས་པའི་དོན་ཏོ། །མདོ་སྡེ་གང་དག་འཁོར་བར་སྐྱོ་བར་བྱེད་པ་དེ་ནི་དྲང་བའི་དོན་ཏོ། །མདོ་སྡ་གང་དག་འཁོར་བ་དང་། མྱ་

ངན་ལས་འདས་པ་གཉིས་སུ་མེད་འཇུག་པ་དེ་དག་ནི་ངེས་པའི་དོན་ཏོ།། མདོ་སྡེ་གང་དག་ཡི་གེ་དང་། ཚིག་སྣ་ཚོགས་སུ་སྟན་དེ་དག་ནི་དྲང་བའི་དོན་ཏོ། མདོ་སྡེ་གང་དག་ཟབ་
པ་ལྟ་དཀའ་རྟོགས་པར་དཀའ་བ་དེ་དག་ནི་ངེས་པའི་དོན་ནོ། །མདོ་སྡེ་གང་དག་ཚིག་འབྲུ་མང་བ་སེམས་ཅན་རྣམས་ཀྱི་སེམས་རངས་པར་བྱེད་པ་དེ་དག་ནི་དྲན་པའི་དོན་ཏོ། །མདོ་སྡེ་གང་
དག་ཚིག་དང་ཡིག་འབྲུ་ཉུང་ལ་ངེས་པ་སྟོགས་པར་བྱེད་པ་དེ་དག་ནི་ངེས་པའི་དོན་ཏོ། །གཞན་ཡང་མདོ་སྡེ་གང་དག་བདག་དང་སེམས་ཅན་དང་། སྲོགས་དང་སྐྱེས་བུ་དང་
དང་གང་ཟག་དང་། ཤེས་བུ་དང་། ཤེད་ལས་སྐྱེས་དང་བྱེད་པ་པོ་དང་། ཚོར་བ་པོའི་སྒྲ་སྣ་ཚོགས་པ་བདག་པོ་མེད་པ་བདག་པོ་ཡོད་པ་བཞིན་དུ་
བསྟན་པ་དེ་དག་ནི་དྲང་བའི་དོན་ཏོ། །མདོ་སྡེ་གང་དག་སྟོང་པ་ཉིད་དང་། མཚན་མ་མེད་པ་དང་། སྨོན་པ་མེད་པ་དང་། མི་འབྱུང་བ་དང་། མ་སྐྱེས་པ་
དང། ཡང་དག་པར་མི་འབྱུང་བ་དང་། སེམས་ཅན་མེད་པ་དང་། གང་ཟག་མེད་པ་དང་། དུས་གསུམ་ལས་རྣམ་པར་ཐར་{ཐར་}པའི་སྒོ་སྟན་པ་དེ་དག་ནི་ངེས་པའི་དོན་
ཅེས་བྱའོ། །དེ་ལ་ཆོས་གང་། གང་ཟག་ཏུ་ལྟ་བ་ལ་གནས་ཏེ། ཆོས་ཁ་ཅིག་ལ་རྩོམ་པ་དེ་དག་ནི་གང་ཟག་ཅེས་བྱའོ། །གང་ཟག་ཏུ་ལྟ་བ་{ལ་}རྩོམ་པ་དེའི་གང་
ཆོས་གནས་པ། ཆོས་ཀྱི་དབྱིངས་དེ་ནི་ཆོས་ཤེས་བྱའོ། །གཞན་ཡང་གང་ཟག་ནི་སོ་སོའི་སྐྱེ་བོའི་གང་ཟག་དང་། སོ་སོའི་སྐྱེ་བོའི་དགེ་བའི་གང་ཟག་དང་། དད་པའི་

༄༅། །རྗེས་སུ་འབྲང་བའི་གང་ཟག་དང་། བརྒྱད་པའི་གང་ཟག་དང༌། རྒྱན་དུ་ཞུགས་པའི་གང་ཟག་དང་། ལན་ཅིག་
ཕྱིར་འོང་བའི་གང་ཟག་དང་། ཕྱིར་མི་འོང་བའི་གང་ཟག་དང་། དགྲ་བཅོམ་པའི་གང་ཟག་དང་། རང་སངས་རྒྱས་ཀྱི་གང་ཟག་དང་། བྱང་ཆུབ་སེམས་དཔའི་གང་
ཟག་དང་། སྐྱེ་བོ་ལ་ཕན་པ་དང་། སྐྱེ་བོ་མང་པོ་ལ་བདེ་བ་དང་། འཇིག་རྟེན་ལ་ཐུགས་རྩེ་བ་དང་། ལྷ་དང་མིའི་སྐྱེ་བོ་ཕལ་ཆེ་བའི་དོན་དང༌། ཕན་པ་དང་བདེ་
པའི་ཕྱིར་གང་ཟག་ཅིག་ཏུ་སྐྱེ་བ་འབྱུང་བར་འགྱུར་བ་འདི་ལྟ་སྟེ། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཏེ། གང་ཟག་གི་སྒྲ་དེ་ཐམས་
ཅད་དེ་བཞིན་གཤེགས་པས་ཀུན་རྫོབ་ཀྱི་སེམས་ཅན་རྣམས་གཟུང་པའི་ཕྱིར་བསྟན་པའོ། །དེ་ལ་གང་མངོན་པར་ཆགས་པ་དེ་དག་ནི་རྟོན་པ་མ་ཡིན་པ་ཞེས་བྱའོ། །དེ་
དག་རྟོན་པ་ལ་དགོད་པའི་ཕྱིར་ཆོས་ཉིད་ལ་སྟོན་པར་བྱའོ། །གང་ཟག་ལ་མ་ཡིན་ནོ་ཞེས་བཅོམ་ལྡན་འདས་ཀྱི་གསུངས་ཏེ། དེ་ལ་ཆོས་ཉིད་གང་ཞེ་ན། འདི་ལྟ་སྟེ།
མི་འགྱུར་བ་དང་། སྒྲོ་མ་བཏགས་པ། མི་བྱེད་པ། རྣམ་པར་མི་བྱེད་པ། མི་གནས་པ། གནས་མེད་པ། རྩ་བ་མེད་པ་ཐམས་ཅད་དུ་མཉམ་པ།
མཉམ་པ་ལ་མཉམ་པ། མི་མཉམ་པ་ལ་མཉམ་པ། མཉམ་དང་མི་མཉམ་པ་ལ་མཉམ་པ། རྣམ་མི་རྟོག་པ་མི་རྩོམ་པ། ངེས་པར་གྱུར་པ་ཐོབ་པ། ཆོས་

ཐམས་ཅད་ལ་ཤིན་དུ་ངོ་བོ་ཉིད་མེད་པའི་མཚན་ཉིད་དེ་ནི་ཆོས་ཉིད་ཅེས་བྱ་ཏེ། གང་དག་ཆོས་དེ་ལ་སྟོན་པར་བྱེད་པ་དེ་དག་ནི། ཁམས་གང་ལ་འང་རྟོན་པར་མི་ནུས་ཏེ།
དེ་བས་ན་ཆོས་ཀྱི་ཚུལ་གྱི་སྒོ་ལ་འཇུག་པ་འདིས། ཆོས་ཐམས་ཅད་ལ་སྟོན་པའི་ཕྱིར། ཆོས་ཐམས་ཅད་དེ་ལྟ་བུའི་ཆོས་ཉིད་ཡིན་ནོ། །དེ་དག་ནི་བྱང་ཆུབ་སེམས་དཔའི་
རྣམས་སྟོན་པ་བཞི་ཞེས་བྱ་སྟེ། དེ་ནི་བྱང་ཆུབ་སེམས་དཔའི་རྟོན་པ་ལ་མཁས་པའོ། །དེ་ལྟར་ན་བྱང་ཆུབ་སེམས་དཔའ་རྟོན་པ་ལ་མཁས་པ། ཤེས་རབ་ཀྱི་ཕ་རོལ་ཏུ་ཕྱིན་
པ་ལ་སྦྱོད་དོ། །དེ་ལ་བྱང་ཆུབ་སེམས་དཔའི་ཚིགས་མཁས་པ་གང་ཞེ་ན། བྱང་ཆུབ་སེམས་དཔའ་རྣམས་ཀྱི་ཚོགས་འདི་ནི་གཉིས་གང་ཞེ་ན། འདི་ལྟ་སྟེ། བསོད་
རྣམས་ཀྱི་ཚོགས་དང་ཡེ་ཤེས་ཀྱི་ཚོགས་སོ། །དེ་ལ་བསོད་ནམས་ཀྱི་ཚོགས་གང་ཞེ་ན། སྦྱིན་པ་ལས་བྱུང་བའི་བསོད་ནམས་བྱ་བའི་དངོས་བོ་དང་། ཚུལ་ཁྲིམས་ལས་
བྱུང་བའི་བསོད་ནམས་བྱ་བའི་དངོས་པོ་དང་། སྒོམ་པ་ལས་བྱུང་བའི་བསོད་ནམས་བྱ་བའི་དངོས་པོ་དང་། བྱམས་པའི་སེམས་སྙོམས་པར་འཇུག་པ་དང་། སྙིང་
རྗེའི་སྦྱོར་བ་དང་། དགེ་བའི་རྩ་བ་{བ་}ཐམས་ཅད་ལ་རྩོམ་པ་དང་། བདག་དང་ཕ་རོལ་གྱི་སྡུག་པ་འཆགས་པ་དང་། དུས་གསུམ་དུ་གཏོགས་པའི་སེམས་ཅན་
དང་། སློབ་པ་ཐམས་ཅད་དང་། མི་སློབ་པ་ཐམས་ཅད་དང་། རང་སངས་རྒྱས་{ས་}ཐམས་ཅད་དང་། སེམས་དང་པོ་སྐྱེ་བ་རྣམས་དང་། སྤྱོད་པ་ལ་ཞུགས་

༄༅། །པ་རྣམས་དང་། ཕྱིར་མི་ལྡོག་པ་རྣམས་དང་། སྐྱེ་བ་ཅིག་གིས་ཐོགས་པའི་བྱང་ཆུབ་སེམས་དཔའ་
རྣམས་ཀྱི་སེམས་བསྐྱེད་པ་ལ་རྗེས་སུ་ཡི་རང་བ་དང་། འདས་པ་དང་མ་བྱོན་པ་དང་། ད་ལྟར་བྱུང་བའི་སངས་རྒྱས་བཅོམ་ལྡན་འདས་རྣམས་ཀྱི་དགེ་བའི་རྩ་བ་
ཐམས་ཅད་ཀྱི་རྗེས་སུ་{མ་}ཡི་རང་བ་དང་ལྡན་པའི་བསོད་ནམས་བྱ་བའི་དངོས་པོ་དང་། སངས་རྒྱས་ཐམས་ཅད་དང་། འཕགས་པ་ཐམས་ལ་གསོལ་བ་འདེབས་
པ་དང་ལྡན་པའི་བསོད་རྣམས་བྱ་བའི་དངོས་པོ་དང་། དགེ་བ་ཐམས་ཅད་བྱང་ཆུབ་ཏུ་སྔོ་བ་དང་ལྡན་པའི་བསོད་ནམས་བྱ་བའི་དངོས་པོ་དང་། སེམས་བྱང་ཆུབ་
ཏུ་སེམས་སྐྱེད་པ་རྣམས་བྱང་ཆུབ་ཏུ་སྐྱེད་པ་དང་། བྱང་ཆུབ་ཏུ་སེམས་བསྐྱེད་པ་རྣམས་ལ་ཕ་རོལ་ཏུ་ཕྱིན་པའི་ལམ་སྟོན་པ་དང་། དབུལ་བོ་རྣམས་ལ་ལོངས་སྤྱོད་ཀྱིས་སྡུག་
པ་དང་ནད་པ་རྣམས་ལ་སྨན་སྦྱིན་པ་དང་། གུས་པར་བསྙེན་བཀུར་བྱེད་བྱེད་པ་དང་། མཐུ་ཆུང་བ་རྣམས་ལ་བཟོད་བཅིང་། དང་དུ་ལེན་པ་དང་ལྷུང་བ་རྣམས་འཆབ་
པ་དང་། སྡིག་པ་འཆགས་པ་དང་། སངས་རྒྱས་བཅོམ་ལྡན་འདས་རྣམས་བཞུགས་པ་དང་། ཡོངས་སུ་མྱ་ངན་ལས་འདས་པ་རྣམས་ལ་བསྙེན་བཀུར་དང་།
རི་མོ་ཐམས་ཅད་བྱེད་པ་དང་། སློབ་དཔོན་དང་མཁན་པོ་རྣམས་ལ་སྟོན་པ་བཞིན་དུ་རི་མོ་བྱེད་པ་དང་། ཆོས་ལ་རིན་པོ་ཆེ་རིན་ཐང་མེད་པ་བཞིན་ཡོངས་སུ་ཚོལ་

བའི་བརྩོན་འགྲུས་དང་། ཆོས་སྨྲ་བ་ལ་དགའ་ཞིང་དཔག་ཚད་བརྒྱར་ཡང་སོང་སྟེ། ཆོས་ཉན་པས་ཆོག་མི་ཤེས་པ་དང་། ཟང་ཟིང་མེད་པར་ཆོས་འཆད་
པ་དང་། ཕ་དང་མ་ལ་རིམ་འགྲོ་བྱེད་པ་དང་། བྱས་པ་བཟོད་པ་དང་། བྱས་པ་ཤེས་པ་དང་། འགྱོད་པ་མེད་པ་དང་། བསོད་ནམས་བགས་ཆོག་མི་ཤེས་པ་དང་།
ལུས་སྡམས་ཤིང་ཚུལ་འཆོས་པ་མེད་པ་དང་། ངག་བསྡམས་པའི་ངག་ལ་ཚུལ་འཆོས་པ་མེད་པ་དང་། ཡིད་བསྡམས་པའི་ཡིད་ལ་ཚུལ་འཆོས་པ་མེད་པ་
དང་། དེ་བཞིན་གཤེགས་པའི་མཆོད་རྟེན་བརྩུགས་པའི་ཕྱིར། ཚངས་པའི་བསོད་ནམས་ཡོངས་སུ་འཛིན་པ་དང་། མཆོད་རྟེན་པ་མེད་པ་བསགས་པས།
མཚན་ཡོངས་སུ་{རྫོགས་སུ་}རྫོགས་པ་དག། དགེ་བའི་རྩ་བའི་ཚོགས་གསགས་པས་དཔེ་བྱད་བཟང་པོ་ཡོངས་སུ་རྫོགས་པ་དང་། ང་རྒྱལ་མེད་པས་ལུས་
རྒྱན་པ་དང་། གང་གི་ཉེས་པ་ཐམས་ཅད་སྤངས་པས། ངག་རྒྱན་པ་དང་། བློ་ཐོགས་པ་མེད་པས་སེམས་བརྒྱན་པ་དང་། མངོན་པར་ཤེས་པ་སྦྲུལ་པས་
སངས་རྒྱས་ཀྱི་ཞིང་གི་རྒྱན་དང་། ཡེ་ཤེས་ཡོངས་སུ་དག་པས་ཆོས་ཀྱི་མཚན་ཉིད་ཀྱི་རྒྱན་དང་། ཕྲ་མ་དང་ཞེས་གཅོད་པ་དང་། དབྱེ་བའི་ཚིག་ཡོངས་སུ་སྤངས་

༄༅། །པས། འཁོར་མང་པོའི་རྒྱན་དང་། ཆོས་འཛིན་པས་འདོད་ཆགས་མེད་པའི་ཆོས་ཀྱི་རྒྱན་དང་།
རབ་ཏུ་དགའ་ནས་ལེགས་སོ། །ཞེས་བྱ་བ་སྦྱིན་པས་ཆོས་ཀྱི་གཏམ་མི་འཇིག་པར་བྱེད་པ་དང་། སྒྲིབ་པ་དང་། ཆོས་པ་རྣམ་པར་སྤངས་ཤིང་། གུས་པས་ཆོས་ཉན་པས།
འབྲས་བུ་ཡོད{ས}་པར་ཆོས་འཆད་པ་དང་། སངས་རྒྱས་རྣམས་ལ་དཀའ་ཐུབ་གྱི་ནགས་ཚལ་འབུལ་བས། བྱང་ཆུབ་ཀྱི་ཤིང་གི་རྒྱན་དང་། དགེ་བའི་རྩ་བ་ཐམས་ཅད་སྔོན་
དུ་འགྲོ་ཞིང་བྱང་ཆུབ་ཀྱི་སེམས་མི་གཏོང་བས། བྱང་ཆུབ་ཀྱི་སྙིང་པོའི་རྒྱུན་དང་། ལས་ཉོན་མོངས་པ་མི་དམིགས། ཤ་ ཚེ་དང་ཤིང་པོ་ཡོངས་སུ་དག་པ་དང་།
རིན་པོ་ཆེ་ཕྲེངས་པའི་དངོས་པོ་ཐམས་ཅད་ཡོངས་སུ་གཏོང་བས། ལག་ན་རིན་པོ་ཆེ་དང་། མི་ཟད་པའི་སྨོན་ལམ་ཐོབ་བས། ལོངས་སྤྱོད་མི་ཟད་པ་དང་། ཁྲོ་
གཉེར་མེད་པས་མཐོང་མ་ཐག་ཏུ་སེམས་ཅན་རྣམས་དད་ཅིང་། བཞིན་འཛུམ་པས་གསོང་པོར་སྨྲ་བ་དང་། སེམས་ཅན་ཐམས་ཅད་ལ་འོད་ཟེར་སྙོམས་པ་མཉམ་
པ་ཉིད་ཀྱི་རྒྱན་ཐོབ་པ་དང་། མ་ལོབས་པ་ལ་མི་བརྙས་པས་འོད་མང་པོ་གཏོང་བ་དང་། ཚུལ་ཁྲིམས་ཀྱི་བསོད་ནམས་བསགས་པས་སྐྱེ་བ་ཡོངས་སུ་དག་པ་དང་། ལྟུང་
བ་ལ་མི་རྩོད་པས། མངལ་ཡོངས་སུ་དག་པ་བ་དང་། དགེ་བ་བཅུའི་ལས་ཡོངས་སུ་དག་པས། ལྷ་དང་མིར་སྐྱེ་བ་དང་། རྗེས་སུ་སྟན་པ་ཐམས་ཅད་ལ་རབ་ཏུ་རྟོགས་

པས་གདོན་མི་ཟ་བར་གནོད་པ་དང་། ཆོས་ལ་སློབ་དཔོན་གྱི་དཔེ་མཁྱུད་མེད་པས་ཆོས་ཀྱི་དབང་ཕྱུག་དང་། ལྷག་པའི་བསམ་པ་ཡོངས་སུ་དག་པས་འཇིག་རྟེན་ཐམས་
ཅད་ལ་མངོན་སུམ་པ་དང་། ཉི་ཚེ་བའི་སྤྱོད་པ་མི་འདོད་པས། རྒྱ་ཆེན་པོའི་ཆོས་ལ་དད་པ་དང་། ཐམས་ཅད་མཁྱེན་པའི་སེམས་མི་འདོད་པས་བསོད་ནམས་ཐམས་ཅད་
ཡོངས་སུ་འཛིན་པ་དང་། དད་པ་སྔོན་དུ་འགྲོ་བས་ནོར་བདུན་ཡོངས་སུ་རྫོགས་པ་དང་། སྔོན་དམ་བཅས་པ་ཉམས་སུ་ལེན་པར་བྱེད། འཇིག་རྟེན་ཐམས་ཅད་
མི་སླུ་བ་དང་། དགེ་བའི་ཆོས་ཡོངས་སུ་རྫོགས་པས། སངས་རྒྱས་ཀྱི་ཆོས་ཐམས་ཅད་ཡོངས་སུ་རྫོགས་པ་སྟེ། དེ་ནི་བྱང་ཆུབ་སེམས་དཔའི་བསོད་ནམས་
ཀྱི་ཚོགས་ལ་མཁས་པ་ཞེས་བྱའོ། །དེ་ལ་བྱང་ཆུབ་སེམས་དཔའི་ཡེ་ཤེས་ཀྱི་ཚོགས་ལ་མཁས་པ་གང་ཞེ་ན། རྒྱུ་གང་གི་ཡེ་ཤེས་སྐྱེ་བ་སྟེ། དེ་ལྟར་རྒྱུ་དང་རྐྱེན་
གང་དག་གང་གིས་ཡེས་ཤེས་རྟོགས་པའོ། །དེ་ལ་རྒྱུ་གང་རྐྱེན་གང་ཞེ་ན། ཆོས་ཚོལ་བ་ལ་རབ་ཏུ་འདུན་པ་དང་། ཡེ་ཤེས་ཀྱི་རྗེས་སུ་སོང་བའི་བཤེས་གཉེན་བསྟེན་
པ་དང་། སངས་རྒྱས་ཀྱི་ཡེ་ཤེས་ལ་རྟོན་གྱི་ཉན་ཐོས་དང་། རང་སངས་རྒྱས་ཀྱི་ཡེ་ཤེས་ལ་མི་རྟོན་པ་དང་། དེ་དག་ལ་ང་རྒྱལ་མི་བྱེད་པ་དང་། བླ་མ་ལ་དགའ་
བ་དང་། སྟོན་པ་ལ་དག་བ་དང་། དེའི་དགེ་བའི་བཤེས་གཉེན་དེ་དག་གིས། འདི་ནི་བསམ་པ་དང་ལྡན་པར་ཤེས་ནས། ཡེ་ཤེས་ཀྱི་གཏམ་གང་ཡང་མི་སྟོན་པ་མེད་

༄༅། {བྱ་བ་ཉུང་བ་དང་།} པ་དང་། སྣད་དུ་ཤེས་ནས་བར་ཚད་མེད་པས་སེམས་རྩེ་ཅིག་ཏུ་ཆོས་སྟོན་པ་དང་། དེས་ཆོས་དེ་ཐོས་ནས།
ཆོས་ཀྱི་ཚོགས་ལ་བརྩོན་པར་བྱེད་དེ། གང་ཆོས་ཀྱི་ཚོགས་ལ་བརྩོན་པར་བྱེད་པ་དེ་ཉིད་དེའི་ཡེ་ཤེས་ཀྱི་ཚོགས་ལ་བརྩོན་པ་ཡིན་ནོ། །དེའ་ལ་ཆོས་ཀྱི་ཚོགས་ལ་བརྩོན་
པ་གང་ཞེ་ན། འདི་ལྟ་སྟེ། དོན་ཉུང་བ་དང་། སྒྲ་ཉུང་བ་དང་། སྲོད་དང་ཐོ་རངས་མི་ཉལ་ཞིང་། རྣལ་འབྱོར་ལ་བརྩོན་པ་དང་། འབྲེལ་བའི་དོན་ལ་ཡོངས་སུ་
རྟོགས་པ་དང་། ཕྱིར་ཞིང་ཡོངས་སུ་ཚོལ་བ་དང་། སེམས་ལ་རྙོག་པ་མེད་པ་དང་། སྒྲིབ་པ་གནོད་པ་དང་། ལྟུང་བ་ལས་འབྱུང་བར་ཤེས་པ་དང་། འགྱོད་པ་
མེད་པ་དང་། ཀུན་ནས་ལྡང་བ་མེད་པ་དང་། ནན་ཏན་སྙིང་པོར་བྱེད་པ་དང་། ཆོས་ལ་གཞོལ་བ་དང་། ཆོས་ལ་བབ་པ་དང་། ཆོས་རྟུལ་བ་དང་། རྟག་པར་མགོ་
ལ་མེ{ད}་འབར་བ་ལྟ་བུ་དང་། ཡེ་ཤེས་ཚོལ་བ་དེ་ཉིད་ལ་གནས་པ་དང་། མི་ལྟོང་བ་དང་། བརྩོན་འགྲུས་མི་གཏོང་བ་དང་། ཁྱད་པར་དུ་འགྲོ་བ་དང་། འདུ་
འཛི་ལས་དབེན་པ་དང་། ཅིག་པུ་ལ་དགའ་བ་དང་། དགོན་པའི་བདེ་བ་ཡིད་ལ་བྱེད་པ་དང་། འཕགས་པའི་རིགས་ལ་དགའ་བ་དང་། སྦྱངས་བ་ལས་མི་འགྱུར་
བ་དང༌། ཆོས་ཀྱི་ཀུན་དགའ་ཞིང་མོས་པ་དང་། འཇིག་རྟེན་རྒྱང་ཕན་པའི་གསང་ཚིག་ལ་རི་མོར་མི་བྱེད་པ་དང་། འཇིག་རྟེན་ལས་འདས་པའི་ཆོས་

ཚོལ་བ་ལ་དྲན་པ་མི་ཉམས་པ་དང་། རྟོགས་པ་ལ་དོན་རྟོགས་པའི་རྗེས་སུ་འགྲོ་བ་དང༌། བློ་གྲོས་ལ་ལམ་གྱི་རྗེས་སུ་མཐུན་པར་བྱེད་པ་དང་། མོས་པ་ལ་སྡོམ་པ་
དང་། རྐྱེན་ལ་ཡེ་ཤེས་ཀྱི་རྗེས་སུ་རིག་པ་དང་། ཁྲེལ་ཡོད་པ་དང་། ངོ་ཚ་ཤེས་པའི་རྒྱན་དང་། སངས་རྒྱས་ཀྱི་འགྲོས་རྗེས་སུ་འགྲོ་བ་དང་། མི་ཤེས་པ་སེལ་བ་དང་། གཏི་
མུག་གི་ལིང་ཏོག་སེལ་བ་དང་། ཤེས་རབ་ཀྱི་མིག་རྣམ་པར་དག་པ་དང་། བློ་རྒྱ་ཆེ་བ་དང་། བློ་མ་ཞུམ་པ་དང༌། བློ་རབ་ཏུ་ཐ་དད་པ་དང་། མངོན་སུམ་དུ་ཤེས་པ་དང་།
གཞན་ལ་རག་མ་ལུས་པའི་ཡོན་ཏན་དང་། རང་གི་ཡོན་ཏན་གྱི་མི་སྙེམས་པ་དང་། ཕ་རོལ་གྱི་ཡོན་ཏན་ལ་རྟོག་པ་དང་། ལེགས་པར་བྱ་བའི་ལས་བྱེད་པ་དང་། ལས་
ཀྱི་རྣམ{ས}་པར་སྨིན་པ་ལ་མི་འགལ་བར་བྱེད་པ་དང་། ལས་ཡོངས་སུ་དག་པར་ཤེས་པ་སྟེ། དེ་ནི་བྱང་ཆུབ་སེམས་དཔའ་སེམས་དཔའ་ཆེན་པོའི་ཡེ་ཤེས་ཀྱི་ཚོགས་ཞེས་བྱའོ། །
གཞན་ཡང་ཡེ་ཤེས་ཀྱི་ཚོགས་ནི་སྦྱིན་པ་བཞི་སྟེ། ཆོས་སྨྲ་བ་ལ་གྲོལ་བ་དང་། སྨྱུག་གུ་དང་། སྣུག་ཙ་དང་། གླེགས་བམ་སྦྱིན་པ་དང་། ཆོས་སྨྲ་བ་ལ་ཆོས་ཀྱི་སྟན་སྣ་ཚོགས་
སྦྱིན་པ་དང་། ཆོས་སྨྲ་བ་ལ་རྙེད་པ་དང་། བཀུར་སྟི་དང་། ཚིག་སུ་བཅད་པ་ཐམས་ཅད་སྦྱིན་པ་དང་། ཆོས་སྨྲ་བ་ལ་ཆོས་ཀུན་བསྡུ་བའི་ཕྱིར། གཡོ་མེད་པར་ལེགས་སོ། །
ཞེས་བྱ་བ་སྦྱིན་ཏེ། སྦྱིན་པ་བཞི་པོ་དེ་དག་ནི་ཡེ་ཤེས་ཀྱི་ཚོགས་སྩོགས་པར་འགྱུར་བ་འོ། ཀུན་སྲུང་བ་ཞི་རྣམས་ཡེ་ཤེས་ཀྱི་ཚོགས་སྩོགས་པར་གྱུར་ཏེ། བཞི་

༄༅། །ཚོལ་བ་ལ་དྲན་པ་མི་ཉནས་པ་དང་། རྟོགས་པ་ལ་དོན་རྟོགས་པའི་རྗེས་སུ་གང་ཞེ་ན། ཆོས་སྨྲ་བ་རྣམས་
ཀྱི་ལུས་ཡོངས་སུ་སྲུང་བ་དང་། དགེ་བ་སྲུང་བ་དང་། ཡུལ་དང་ལྗོངས་སུ་འཇུག་པ་ལ་ཡོངས་སུ་སྲུང་བ་དང་། ཕན་པའི་དངོས་པོའི་ཡོངས་སུ་སྲུང་བ་ཏེ།
ཀུན་སྲུང་བ་ནི་བཞི་པོ་དེ་དག་གོ །ཉེ་བར་སྟེན་པ་བཞི་ཡེ་ཤེས་ཀྱི་ཚོགས་སུ་འགྱུར་ཏེ། བཞི་གང་ཞེ་ན། ཆོས་སྨྲ་བ་རྣམས་ཀྱི་ཆོས་ཉེ་བར་སྟོན་པ་དང་། ཡེ་ཤེས་ཉེ་བར་
སྟོན་པ་དང་། ཟང་ཟིང་ཉེ་བར་སྟོན་པ་དང་། བྱང་ཆུབ་ཉེ་བར་སྟོན་པ་དང་། སྟོབས་ལྔ་ཡེ་ཤེས་ཀྱི་ཚོགས་སུ་འགྱུར་ཏེ། ལྔ་གང་ཞེ་ན། འདི་ལྟ་སྟེ། མོས་པའི་ཕྱིར་དད་
པའི་སྟོབས་དང་། ཐོས་པ་ཚོལ་བའི་ཕྱིར་བརྩོན་འགྲུས་ཀྱི་སྟོབས་དང་། བྱང་ཆུབ་ཀྱི་སེམས་མི་རྗེད་པའི་ཕྱིར་དྲན་པའི་སྟོབས་དང་། མཉམ་པ་ཉིད་ཀྱི་ཆོས་ལ་ངེས་
པར་རྟོག་པའི་ཕྱིར་ཏིང་ངེ་འཛིན་གྱི་སྟོབས་དང་། ཐོས་པའི་སྟོབས་ཀྱི་ཕྱིར་ཤེས་རབ་ཀྱི་སྟོབས་སྟེ། སྟོབས་ལྔ་པོ་དེ་དག་ཡེ་ཤེས་ཀྱི་ཚོགས་སུ་འགྱུར་རོ། །ཚུལ་ཁྲིམ་བཞི་ཡེ་
ཤེས་ཀྱི་ཚོགས་སྩོགས་པར་འགྱུར་ཏེ། བཞི་གང་ཞེ་ན། འདི་ལྟ་སྟེ། ཆོས་ལ་ངེས་པའི་ཚུལ་ཁྲིམས་དང་། ཆོས་ལ་ངེས་པར་རྟོག་པའི་ཚུལ་ཁྲིམས་དང་། བྱང་ཆུབ་ཏུ་སྔོ་བའི་
ཚུལ་ཁྲིམས་ཏེ། ཚུལ་ཁྲིམས་བཞི་པོ་དེ་དག་ཡེ་ཤེས་ཀྱི་ཚོགས་སྩོགས་པར་འགྱུར་རོ། །བཞི་ཡེ་ཤེས་ཀྱི་ཆོས་སྩོགས་པར་འགྱུར་ཏེ། བཞི་གང་ཞེ་ན། འདི་ལྟ་སྟེ། ཆོས་ཚོལ་

བ་ལ་མངོན་པར་བརྩོན་པ་ངན་དུ་སྨྲས་པ་དང་། ངན་དུ་བརྗོད་པའི་ཚིག་རྣམས་བཟོད་པ་དང་། ཆོས་ཚོལ་བ་ལ་མངོན་པར་རྩོན་པས། རླུང་དང་ཚ་བ་དང་། གྲང་བ་དང་དྲོ་བ་དང་།
སྐོམ་པ་དང་། བཀྲེས་པ་བཟོད་པ་དང་། ཆོས་ཚོལ་བ་ལ་མངོན་པར་བརྩོན་པས་སློབ་དཔོན་དང་མཁན་པོའི་རྗེས་སུ་འཇུག་པ་དང་། ཆོས་ཚོལ་བ་ལ་མངོན་པར་བརྩོན་
པས། སྟོང་པ་ཉིད་དང་མཚན་མེད་པ་དང་། སྨོན་པ་མེད་པའི་ཆོས་བཟོད་པ་སྟེ། བཟོད་པ་བཞི་པོ་དེ་དག་ཡེ་ཤེས་ཀྱི་ཚོགས་སྩོགས་པར་འགྱུར་རོ། །བརྩོན་འགྲུས་
བཞི་ཡེ་ཤེས་ཀྱི་ཚོགས་སྩོགས་པར་འགྱུར་ཏེ། བཞི་གང་ཞེ་ན། འདི་ལྟ་སྟེ། ཐོས་པ་བརྩོན་འགྲུས་དང་། གཟུངས་ཀྱི་བརྩོན་འགྲུས་དང་། སྟན་པའི་བརྩོན་འགྲུས་དང་།
ནན་ཏན་གྱི་བརྩོན་འགྲུས་ཏེ་། འདི་ལྟ་སྟེ། བརྩོན་འགྲུས་བཞི་པོ་དེ་དག་ཡེ་ཤེས་ཀྱི་ཚོགས་རྫོགས་པར་འགྱུར་རོ། །བསམ་གཏན་གྱི་ཡན་ལག་བཞི་ཡེ་ཤེས་
ཀྱི་ཚོགས་རྫོགས་པར་འགྱུར་ཏེ། བཞི་གང་ཞེ་ན། འདི་ལྟ་སྟེ། དབེན་པ་དང་། ཅིག་པུར་དགའ་བ་དང་། ཡེ་ཤེས་དང་མངོན་པར་ཤེས་པ་ཚོལ་བ་དང་། སངས་
རྒྱས་ཀྱི་ཡེ་ཤེས་ལ་འཇུག་པ་སྟེ། བསམ་གཏན་གྱི་ཡན་ལག་བཞི་པོ་དེ་དག་ཡེ་ཤེས་ཀྱི་ཚོགས་རྫོགས་པར་འགྱུར་རོ། །ཤེས་རབ་སྣང་བའི་ཆོས་འདི་བཞི་ཡེ་ཤེས་ཀྱི་
ཚོགས་རྫོགས་པར་འགྱུར་ཏེ། བཞི་གང་ཞེ་ན། འདི་ལྟ་སྟེ། ཆད་པ་ལ་མི་གནས་པ་དང་། རྟག་པ་ལ་མི་འཇུག་པ་དང་། རྟེན་ཅིང་འབྲེལ་བར་འབྱུང་བ་དང་།

༄༅། །མི་འགལ་བ་དང་། བདག་མེད་པ་ལ་སེམས་པ་སྟེ། ཤེས་རབ་སྣང་བའི་བཞི་པོ་དེ་དག་ཡེ་ཤེས་ཀྱི་
ཚོགས་རྫོགས་པར་འགྱུར་རོ། །ཆོས་འདི་བཞི་ཐབས་ཀྱི་ཡེ་ཤེས་ཀྱི་ཚོགས་སུ་འགྱུར་རོ། །བཞི་གང་ཞེ་ན། འདི་ལྟ་སྟེ། འཇིག་རྟེན་པའི་རྗེས་སུ་
འཇུག་པ་དང་། མདོ་སྡེའི་རྗེས་སུ་འཇུག་པ་དང་། ཆོས་ཀྱི་རྗེས་སུ་འཇུག་པ་དང་། ཡེ་ཤེས་ཀྱི་རྗེས་སུ་འཇུག་པ་སྟེ། ཆོས་བཞི་པོ་དེ་དག་ཐམས་ཅད་ཀྱི་ཡེ་
ཤེས་ཀྱི་ཚོགས་སུ་འགྱུར་རོ། །ཆོས་འདི་བཞི་ལམ་ཚོགས་ཀྱི་ཡེ་ཤེས་ལ་འཇུག་པར་འགྱུར་ཏེ། བཞི་གང་ཞེ་ན་འདི་ལྟ་སྟེ། ཕ་རོལ་ཏུ་ཕྱིན་པའི་ལམ་དང་།
བྱང་ཆུབ་ཀྱི་ཕྱོགས་ཀྱི་ལམ་དང་། ཡན་ལག་བརྒྱད་པའི་ལམ་དང་། ཐམས་ཅད་མཁྱེན་པའི་ཡེ་ཤེས་སུ་འགྲོ་བའི་ལམ{ས་}སྟེ། ཆོས་བཞི་པོ་དེ་དག་ལམ་གྱི་
ཚོགས་ཀྱི་ཡེ་ཤེས་ལ་འཇུག་པར་འགྱུར་རོ། །མི་ངོམ་པ་འདི་བཞི་ཡེ་ཤེས་ཀྱི་ཚོགས་སྩོགས་པར་འགྱུར་ཏེ། བཞི་གང་ཞེ་ན་འདི་ལྟ་སྟེ། ཐོབ་པར་མི་ངོམས་
པ་དང་། སྟན་པས་མི་ངོམས་པ་དང་། དཔྱོད་པས་མི་ངོམས་པ་དང་། ཡེ་ཤེས་ཀྱིས་མི་ངོམས་པ་སྟེ། མི་ངོམས་པ་བཞི་པོ་དེ་དག་ཡེ་ཤེས་ཀྱི་ཚོགས་སྩོགས་
པར་འགྱུར་རོ། གཞན་ཡང་ཡེ་ཤེས་ཀྱི་ཚོགས་ནི་གང་སེམས་ཅན་ཐམས་ཅད་རྗེས་སུ་འགྲོ་བ་དང་། ཞིང་ཐམས་ཅད་ཀྱི་རྗེས་སུ་འགྲོ་བ་སྟེ། སྦྱིན་པའི་ལམ་ཀྱང་ཡེ་ཤེས་

ཀྱི་ཚིགས་སུ་བལྟའོ། །ཚུལ་ཁྲིམས་དང་། བཟོད་པ་དང་། བརྩོན་འགྲུས་དང་། བསམ་གཏན་དང་། ཤེས་རབ་དང་། བྱམས་པ་དང་སྙིང་རྗེ་དང་། དགའ་
བ་དང་། བཏང་སྙོམས་ལས་ཀྱང་ཡེ་ཤེས་ཀྱི་ཚོགས་སུ་བལྟ་འོ། །དེ{འ}་ཅིའི་ཕྱིར་ཞེ་ན། ཇི་ཙམ་དུ་བྱང་ཆུབ་སེམས་དཔའི་རྩོམ་པ་དེ་དག་ཐམས་ཅད་ཡེ་ཤེས་
ཀྱི་ཁར་ལས་པ། ཡེ་ཤེས་སྔོན་དུ་འགྲོ་བ། ཡེ་ཤེས་སྟོན་པ་སྟེ། དེ་ཡེ་ཤེས་ལ་གནས་པས་ཡེ་ཤེས་ཅན་ཐམས་ཅད་ཀྱི་སྟོན་པར་འགྱུར་ཏེ། བདུད་ཐམས་ཅད་ཀྱི་
ཀྱང་། དེ་ལ་གླགས་མི་རྙེད་དོ། །སངས་རྒྱས་ཀྱི་བྱིན་གྱིས་བརླབས་ཀྱང་ཐོབ། ཐམས་ཅད་མཁྱེན་པའི་ཡེ་ཤེས་ལ་འང་གཞོག་པར་བྱེད་དོ། །དེ་གཉིས་ནི་བྱང་ཆུབ་
སེམས་དཔའི་བསོད་ནམས་ཀྱི་ཚོགས་དང་། ཡེ་ཤེས་ཀྱི་ཚོགས་ཏེ། བྱང་ཆུབ་སེམས་དཔའ་སེམས་དཔའ་ཆེན་པོའི་ཚོགས་དེ་ཉི་མཁས་པ་ཤེས་རབ་ཀྱི་ཕ་རོལ་ཏུ་ཕྱིན་
པ་ལ་སྤྱོད་དོ། །དེ་ལ་བྱང་ཆུབ་སེམས་དཔའ་རྣམས་ཀྱི་དྲན་པ་ཉེ་བར་བཞག་པ་ལ་མཁས་པ་གང་ཞེ་ན། འདི་བཞི་ནི་བྱང་ཆུབ་སེམས་དཔའ་རྣམས་ཀྱི་དྲན་པ་ཉེ་བར་
བཞག་པ་སྒོམ་པ་སྟེ། བཞི་གང་ཞེ་ན། འདི་ལྟ་སྟེ། ལུས་ལ་ལུས་ཀྱི་རྗེས་སུ་ལྟ་བ་དྲན་པ་ཉེ་བར་བཞག་པ་སྒོམས་པ་དང་། ཚོར་བ་ལ་ཚོར་བའི་རྗེས་སུ་ལྟ་བ་དྲན་
པ་ཉེ་བར་བཞག་པ་སྒོམ་པ་དང་། སེམས་ལ་སེམས་ཀྱི་རྗེས་སུ་ལྟ་བ་དྲན་པ་ཉེ་བར་བཞག་པ་སྒོམས་པ་དང་། ཆོས་ལ་ཆོས་ཀྱི་རྗེས་སུ་ལྟ་བ་དྲན་པ་ཉེ་བར་

༄༅། །བཞག་པ་སྒོམ་པའོ། །དེ་ལ་ལུས་ལ་ལུས་ཀྱི་རྗེས་སུ་ལྟ་བ་དྲན་པ་ཉེ་བར་བཞག་པ་སྒོམ་པ་གང་ཞེ་ན།
ཤ་རིའི་བུ་འདི་ལ་བྱང་ཆུབ་སེམས་དཔའ་ལུས་ལ་ལུས་ཀྱི་རྗེས་སུ་ལྟ་ཞིང་གནས་པ་ཏེ། ལུས་ཀྱི་སྔོན་གྱི་མཐའ་ལ་ཡང་སོ་སོར་རྟོག། ལུས་ཀྱི་ཕྱི{ར}་མའི་མཐའ་
ལ་ཡང་སོ་སོར་རྟོག། ལས་ཀྱི་ད་ལྟར་བྱུང་བའི་ལས་ཡང་སོ་སོར་རྟོག་ཏེ། ཀྱེ་མ་འོ་ལུས་འདི་ནི་ཕྱིན་ཅི་ལོག་ལས་བྱུང་བ་སྟེ། རྒྱུ་དང་རྐྱེན་ལས་སྐྱེས་པ་གཡོ་
བ་མེད་པ་བྱེད་པ་མེད་པ། བདག་པོ་མེད་པ། ཡོངས་སུ་འཛིན་པ་མེད་པ། འདི་ལྟ་སྟེ་དཔེར་ན། ཕྱི་རོལ་གི་རྩ་དང་། ཤིང་གེལ་བ་དང་། སྨན་དང་། ནགས་
ཚུལ་དག་རྒྱུ་དང་རྐྱེན་ལས་འབྱུང་ཞིང་བདག་པོ་མེད། ཡོངས་སུ་འཛིན་པ་མེད་། དེ་བཞིན་དུ་ལུས་འདི་ཡང་རྩ་དང་རྩིག་པ་དང་། ཤིང་དང་པོང་བ་དང་། མི་ཡོར་ལྟ་བུ་
ཕུང་པོ་དང་། ཁམས་དང་སྐྱེ་མཆེད་ཡོངས་སུ་འཛིན་པ། བདག་དང་བདག་གི་འམ། རྟག་པ་དང་། རྟག་པ་འམ། ཐེར་ཟུག་གམ། མི་འགྱུར་བའི་ཆོས་ཀྱི་སྟོང་སྟེ།
ལུས་དེ་ལ་ངའིར་མི་བྱའོ། །ལུས་སྙིང་པོ་མེད་པ་དེས་སྙིང་པོ་བླང་བར་བྱའོ། །དེ་ལ་སྙིང་པོ་གང་ཞེ་ན། འདི་ལྟ་སྟེ། དེ་བཞིན་གཤེགས་པའི་སྐུའོ། དེ་བཞིན་གཤེགས་པའི་སྐུ་ནི། ཆོས་ཀྱི་སྐུ།
རྡོ་རྗེའི་སྐུ། མི་བྱེད་པའི་སྐུ། སྲ་བའི་སྐུ། འཇིག་རྟེན་གསུམ་ཐམས་ཅད་ཁྱད་ཞུགས་པའི་སྐ། བདག་གིས་བསྒྲུབ་པར་བྱའོ། །བདག་གི་ལུས་འདི་ཉེས་པ་དུ་མའི་སྐྱོན་

ཆགས་མོད་ཀྱི། འོད་ཀྱང་ཉེས་པ་ཐམས་ཅད་དང་བྲལ་བའི་དེ་བཞིན་གཤེགས་པའི་སྐུ་ཐོབ་པར་བྱའོ་ཞེས་དེ་སོ་སོར་རྟོག་པའི་མཐུས་ལེགས་པ་མཐོང་ནས། འབྱུང་
བ་ཆེན་པོའི་གནས་ཀྱི་ལུས་ཡོངས་སུ་སྲུང་པར་བྱེད་དེ། དེའི་ལུས་ནི་སེམས་ཅན་ཐམས་ཅད་ཀྱི་ཇི་རི་དགོས་པར་ཟང་པའོ། །འདི་ལྟ་སྟེ་དཔེར་ན། ཕ་རོལ་གི་འབྱུང་བ་ཆེན་པོ་
སའི་ཁམས་དང་། ཆུའི་ཁམས་དང་། མེའི་ཁམས་དང་། རླུང་གི་ཁམས་སྒོ་སྣ་ཚོགས་དང་། དམིགས་པ་སྣ་ཚོགས་དང་། རྣམས་གྲང་སྣ་ཚོགས་དང་། ཡོ་
བྱེད་སྣ་ཚོགས་དང་། ཡོངས་སུ་སྤྱོད་པ་སྣ་ཚོགས་ཀྱིས་སེམས་ཅན་ཉེ་བར་འཚོ་བར་གྱུར་ཅིག་སྙམ་མོ། །དེ་ལུས་མི་རྟག་པ་ཉིད་དུ་ཡང་སོ་སོར་རྟོགས་མོད་ཀྱི། སྐྱེ་
བ་དང་འཆི་འཕོས་ཀྱང་མི་སྐྱེའོ། །ལུས་སྡུག་བསྔལ་ཉིད་དུ་ཡང་སོ་སོ་རྟོགས་མོད་ཀྱི། ལུས་ཀྱི་སྡུག་བསྔལ་བས་ཀྱང་ཡོངས་སུ་མི་གདུང་ངོ་། །ལུས་བདག་མེད་པ་
ཉིད་དུ་ཡང་རྟོགས་མོད་ཀྱི། སེམས་ཅན་ཡོངས་སུ་སྨིན་པར་བྱ་བ་ལ་ཡང་མི་སྐྱོའོ། །ལུས་ཞི་བ་ཉིད་དུ་ཡང་སོ་སོར་རྟོགས་མོད་ཀྱི། ལུས་ཞི་བས་བཏང་སྙོམས་
སུ་ཡང་མ་ལྷུང་ངོ་། །ལུས་སྟོང་པ་ཉིད་དང་ལས་དབེན་པ་ཉིད་དུ་ཡང་སོ་སོར་རྟོགས་མོད་ཀྱི། དབེན་པའི་མྱུར་ཡང་མི་ལྷུང་ངོ་། །དེ་ལ་ལུས་ལ་ལུས་ཀྱི་རྗེས་སུ་ལྟ་
ཞིང་གནས་པ་དང་། ལུས་ལ་རྫས་དང་། སྙིང་པོར་རྗེས་སུ་མི་མཐོང་ངོ་། །ནང་གི་ལུས་ལ་ཡར་ལུས་ཀྱི་རྗེས་སུ་ལྟ་ཞིང་གནས་པ་ན། ནང་གི་རྗེས་སུ་སོང་བའི་ཉོན་མོངས་

༄༅། །པ་རྣམས་ཀྱི་གོ་སྐབས་མི་བྱེད་དོ། །དེ་ཕྱི་རོལ་ཀྱི་ལུས་ལ་ལུས་ཀྱི་རྗེས་སུ་ལྟ་ཞིང་གནས་པ་དང༌། ཕྱི་རོལ་
གྱི་རྗེས་སུ་སོང་བའི་ཉོན་མོངས་པ་རྣམས་དང་། ལྷན་ཅིག་ཏུ་མི་གནས་སོ། །དེ་ལུས་ཉོན་མོངས་པ་མེད་པས། ལུས་ཀྱི་ལས་ཡོངས་སུ་དག་པ་དང་། ལྡན་
ཡིན་ནོ། །དེ་ལུས་ཡོངས་སུ་དག་ནས། མཚན་གྱི་ཡང་དག་པར་བརྒྱན་པའི་སྐུ་ཐོབ་པོ། །དེ་ལུས་བརྒྱན་པར་གྱུར་ནས་ལྷ་དང་མི་རྣམས་མངོན་དུ་འདུལ་བར་
འགྱུར་ཏེ། དེ་ནི་བྱང་ཆུབ་སེམས་དཔའི་ལུས་ལ་ལུས་ཀྱི་རྗེས་སུ་ལྟ་བའི་དྲན་པ་ཉེ་བར་བཞག་པ་སྒོམ་པའོ། །ཡང་ཇི་ལྟར་ན་བྱང་ཆུབ་སེམས་དཔའ་ཚོར་བ་ལ་ཚོར་
པའི་རྗེས་སུ་ལྟ་བའི་དྲན་པ་ཉེ་བར་བཞག་པ་སྒོམ་པ་ཡིན་ཞེ་ན། འདི་ལ་བྱང་ཆུབ་སེམས་དཔའི་གང་ཇི་ཚོར་ཡང་རུང་། དེ་ཐམས་ཅད་སྡུག་སྔལ་ལོ་ཞེས་དེ་
སྙམ་དུ་སེམས་ཏེ། དེ་ཡེ་ཤེས་ཀྱི་རྟོགས་པ་དང་། ཤེས་རབ་ཀྱིས་རྟོགས་པ་དང་། ཐབས་ཀྱི་རྟོགས་པའི་ཚོར་བ་ཤིན་དུ་རྟོགས་པས་བདེ་བར་ཚོལ་བ་ཚོར་
བར་བྱེད་མོད་ཀྱི། འདོད་ཆགས་ཀྱི་བགས་ལ་ཉལ་ཡང་བག་ལ་ཉལ་བར་མི་བྱེད་དོ། །སྡུག་བསྔལ་ཀྱི་ཚོར་བས་རེག་ནས་ཀྱང་ངན་སོང་དུ་སྐྱེས་ཐམས་ཅད་ལ་སྙིང་
རྗེ་ཆེན་པོ་སྐྱེད་ཅིང་། ཁོང་ཁྲོ་བའི་བག་ལ་ཉལ་བར་མི་བྱེད་དོ། །བདེ་བར་མ་ཡིན་པ་སྡུག་བསྔལ་ཡང་མ་ཡིན་པའི་ཚོར་བས་རེག་ཀྱང་མི་རིག་པའི་བག་ལ་ཉལ་ཡང་མ་བྱེད་དོ།།

དེ་ཚོར་བའི་རྗེས་སུ་སོང་བའི་དྲན་པས་བདེ་བ་འམ། སྡུག་བསྔལ་བ་འམ། བདེ་བ་འམ། བདེ་ཡང་མ་ཡིན། སྡུག་བསྔལ་བ་ཡང་མ་ཡིན་པའི་ཚོར་བ་གང་། ཚོར་བ་ཡང་ཚོར་
བ་དེ་དག་ལས་འབྱུང་བར་ལྟ་བ་ཡིན་ནོ། །སེམས་ཐམས་ཅད་ཀྱི་ཚོར་བ་ཡོངས་སུ་ཤེས་ཞིང་ཞི་བའི་ཕྱིར་ཡང་འཇུག་སྟེ། སེམས་ཅན་འདི་དག་ནི་ཚོར་བ་ལས་བྱུང་བ་མ་ཤེས་
པས། །དེ་དག་བདེ་བའི་ཚོར་བ་ལ་དགའ་བར་བྱེད། སྡུག་བསྔལ་བའི་ཚོར་བ་ལ་ཞེ་སྡང་བར་བྱེད། བདེ་བ་ཡང་མ་ཡིན་སྡུག་བསྔལ་བ་ཡང་མི་ཡིན་པའི་ཚོར་བ་ལ་སྨོངས་
པར་བྱེད་ཀྱིས། བདག་ནི་ཤེས་རབ་དང་ཡེ་ཤེས་ཀྱིས་རྗེས་སུ་རྟོག་པའི་ཚོར་བ་ཐམས་ཅད་སོ་སོར་སྤངས་པ་དང་། ཐབས་ལ་མཁས་པ་དང་སྙིང་རྗེས་ཆེན་པོས་ཡོངས་སུ་
བཟུང་བའི་རྩོམ་པས་སེམས་ཅན་དེ་དག་གི་ཚོར་བ་ཐམས་ཅད་རྒྱུན་གཅད་པའི་ཕྱིན་ཆོས་སྟན་པར་བྱའོ། །དེའི་ཕྱིར་ཚོར་བ་ཞེས་བྱ་ཞེ་ན་རྟོག་པའི་ཚོར་བ་ནི་བདེ་བར་འགྱུར་རོ། །
མ་རྟོགས་པའི་ཚོར་བ་ནི་སྡུག་བསྔལ་བར་འགྱུར་རོ། །དེ་ལ་རྟོགས་པའི་ཚོར་བ་གང་ཞེ་ན། འདི་ལ་བདག་གམ་སེམས་ཅན་ནམ། ཚོར་བ་ནི་སྲོག་གམ། གང་ཟག་གང་
ཡང་ཚོར་བར་བྱེད་པ་མེད་དེ། ཆགས་པ་ནི་ཚོར་བའོ། །ཡོངས་སུ་འཛིན་པ་ནི་ཚོར་བའོ། །ལེན་པ་ནི་ཚོར་བའོ། །ཕྱིར་ཅི་ལོག་ནི་ཚོར་བའོ། །རྣམ་པར་
རྟོག་པ་ནི་ཚོར་བའོ། །ལྟ་བའི་བག་ལ་ཉལ་བ་ནི་ཚོར་བའོ། །མིག་དུ་འདུ་ཤེས་པ་ཚོར་བ་ཡིན་པ་ནས། ཡིད་ཀྱི་བར་དུ་འདུ་ཤེས་པ་ནི་ཚོར་བའོ། །གཟུགས་སུ་

༄༅། །འདུ་ཤེས་པ་ཚོར་བ་ཡིན་པ་ནས། ཆོས་སུ་འདུ་ཤེས་པའི་བར་དུ་ནི་ཚོར་བའོ། །གང་མིག་གི་འདུས་ཏེ་རེག་པའི་རྐྱེན་
ལས་བྱུང་བའི་ཚོར་བ་བདེ་བ་འམ། སྡུག་བསྔལ་བ་འམ། བདེ་བ་ཡང་མ་ཡིན། སྡུག་བསྔལ་བ་ཡང་མ་མིན་པའི་བར་དུ་དེ་ནི་ཚོར་བ་ཞེས་བྱའོ། །གོང་མ་བཞིན་དུ་ནང་
དང་པྱིའི་ཆོས་རྣམས་ལ་སྦྱར་ཏེ། ཡིད་ཀྱི་བར་དུ་འདུས་ཏེ་རེག་པའི་རྐྱེན་ལ་བྱུང་བའི་ཚོར་བ་བདེ་བ་འམ། །སྡུག་བསྔལ་བ་འམ། བདེ་བ་ཡང་མ་ཡིན་སྡུག་བསྔལ་བ་ཡང་
མ་ཡིན་བའི་བར་དུ་དེ་ནི་ཚོར་བའོ། །གཞན་ཡང་རྣམ་གྲངས་ཀྱི་ཚོར་བ་ཅིག་སྟེ། དེ་ནི་སེམས་ཅིག་པུས་རྣམ་པར་རིག་པའོ། །ཚོར་བ་གཉིས་ཏེ། ཕྱི་དང་ནང་གའོ། །
ཚོར་བ་གསུམ་ཏེ་འདས་པ་རྣམ་པར་རིག་པ་དང་། མ་འོངས་པ་རྣམ་པར་རིག་པ་དང་། ད་ལྟར་བྱུང་བ་རྣམ་པར་རིག་པའོ། །ཚོར་བ་བཞི་སྟེ་དེ་ནི་ཁམས་བཞི་རྣམ་པར་རིག་པའོ། །
ཚོར་བ་ལྔ་སྟེ། དེ་ནི་ཕུང་པོ་ལྔ་ཡིད་ལ་བྱེད་པའོ། །ཚོར་བ་དྲུག་སྟེ། དེ་ནི་སྐྱེ་མཆེད་དྲུག་ཡོངས་སུ་རྟོག་པའོ། །ཚོར་བ་བདུན་ཏེ། དེ་ནི་རྣམ་པར་ཤེས་པ་གནས་པ་བདུན་པའོ། །
ཚོར་བ་བརྒྱད་དེ་དེ་ནི་ལོག་པར་ངེས་པའི་སྦྱོར་བ་བརྒྱད་དོ། །ཚོར་བ་དགུ་སྟེ། དེ་ན་སེམས་ཅན་གྱི་གནས་དགུའོ། །ཚོར་བ་བཅུ་སྟེ། དེ་ནི་དགེ་བ་བཅུའི་ལས་ཀྱི་ལམ་མོ། །
གོང་མ་བཞིན་དུ་སྦྱར་ཏེ། ཐམས་ཅད་ནི་ཚོར་བ་སྟེ། དམིགས་པ་ཇི་སྙེད་པ་དང་། ཡིད་ལ་བྱེད་པ་ཇི་སྙེད་པ་དེ་ཐམས་ཅད་ཚོར་བར་བྱའོ། །དེ་བས་ན་སེམས་ཅན་ཚད་མེད་

བའི་ཚོར་བ་ཚད་མེད་པ་ཞེས་བྱའོ། །དེ་ལ་བྱང་ཆུབ་སེམས་དཔའ་ཚོར་བའི་རྗེས་སུ་ལྟ་ཞིང་གནས་པས་སེམམ་ཅན་ཐམས་ཅད་ཀྱི་ཚོར་བ་སྐྱེ་བ་དང་། འཇིག་པ་དང་གནས་པ་ལ་
ཡེ་ཤེས་བསྐྱེད་པར་བྱ་སྟེ། གང་སེམས་ཅན་ཐམས་ཅད་ཀྱི་དགེ་བ་དང་། མི་དགེ་བ་ཚོར་བ་ལ། ཚོར་བ་ཤེས་པ་དེ་ནི་བྱང་ཆུབ་སེམས་དཔའི་རྗེས་སུ་ལྟ་བུའི་དྲན་པ་ཉེ་བར་བཞག་པའོ། །
དེ་ལ་བྱང་ཆུབ་སེམས་དཔའི་སེམས་ལ་སེམས་ཀྱི་རྗེས་སུ་ལྟ་བའི་དྲན་པ་ཉེ་བར་བཞག་པ་གང་ཞེ་ན། གང་བྱང་ཆུབ་སེམས་དཔའི་དེའི་མི་བརྗིད་པ་དང་། སྦ་བ་དང་། ཀུན་
སྲུང་བ་དང་། མི་གཡེང་བའོ། །དེ་འདི་ལྟར་སོ་སོར་རྟོག་སྟེ། སེམས་ནི་སྐྱེས་ནས་འཇིག་ཅིང་ཞུ་སྟེ། མི་གནས་པས་ནང་ན་ཡང་མི་གནས། ཕྱི་རོལ་དུ་ཡང་མི་འཕོ་
སྟེ། གང་བདག་གིས་ཐོག་མར་སེམས་སྐྱེད་པ་དེ་ཡང་། ཟད་མེད་རྣམ་པར་འགྱུར་ཏེ། ཡུལ་ན་མི་གནས། ཕྱོགས་ན་མི་གནས་པས། དེ་རྙེད་པར་མི་གནས་ཏེ།
སེམས་གང་གི་དགེ་བའི་རྩ་བ་སྒྲུབས་པ་དེ་དག་ཀྱང་ཟད་མེད། རྣམ་པར་གྱུར། ཡུལ་ནི་མི་གནས་ཕྱོགས་ན་མི་གནས་སོ། །གང་ཡང་བྱང་ཆུབ་ཏུ་སྔོས་པའི་སེམས་དེ་ཡང་ངོ་
བོ་ཉིད་པའི་མཚན་ཉིད་མེད་ཏེ། སེམས་ཀྱི་སེམས་རབ་ཏུ་མ་ཤེས། སེམས་ཀྱི་སེམས་མི་མཐོང། སེམས་ཀྱི་སེམས་མི་ན། གང་གིས་བདག་བླ་ན་མེད་པ་ཡང་དག་

༄༅། །པར་རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་བའི་སེམས་དེ་གང་ཡིན། གང་བྱང་ཆུབ་ཀྱི་སེམས་
དེ་ནི་དགེ་བའི་རྩ་བ་སེམས་དང་མི་འགྲོགས། གང་དགེ་བའི་སེམས་དེ་ཡང་སྔོ་བའི་སེམས་དང་མི་འགྲོགས། གང་དགེ་བའི་སེམས་དེ་ཡང་སྔོ་བའི་སེམས་དང་མི་འགྲོགས།
གང་སྔོ་བའི་སེམས་དེ་ཡང་བྱང་ཆུབ་ཀྱི་སེམས་དང་། དགེ་བའི་སེམས་དང་མི་འགྲོགས་སོ། །ཞེས་དེ་དེ་ལྟར་སོ་སོར་རྟོག་པ་ན། མི་སྐྲག་མི་དངང་དངང་བར་མི་འགྱུར་
གྱི། དེ་ཡང་འདི་སྙམ་དུ་སེམས་ཏེ། རྟེན་ཅིག་འབྲེལ་བར་འབྱུང་བ་ཟབ་མོ་རྒྱུ་དང་འབྲས་བུ་ཆུད་མི་ཟ་བའོ། །གལ་ཏེ་སེམས་ཀྱི་ཆོས་ཉིད་དེ་ལྟ་བུ་སེམས་ཀྱི་རང་
བཞིན་ཉིད་ཡིན་ཡང་། ཆོས་ཐམས་ཅད་རྒྱུ་དང་རྐྱེན་ལས་རག་ལས་པ། གཡོ་བ་མེད་པ་བྱེད་པ་མེད་པ། བདག་པ་མེད་པ་ཇི་ལྟར་འདོད་པ་དེ་བཞིན་དུ་འགྲུབ་ཀྱིས།
བདག་གིས་སྒྲུབ་ལ་བརྩོན་པར་བྱའོ། །སེམས་ཀྱི་ཆོས་ཉིད་དེ་མི་འབྲིས་བར་བྱའོ། །དེ་ལ་སེམས་ཀྱི་ཆོས་ཉིད་གང་སྒྲུབ་པ་གང་ཞེ་ན། སེམས་ནི་སྒྱུ་མ་དང་འདྲ་བ་ཏེ།
དེ་ལ་སྒྲིབ་བར་མེད་པ་ཡང་སུ་ཡང་མེད་དེ། དེ་ནི་སེམས་ཀྱི་ཆོས་ཉིད་དོ། །གང་ཡང་བདོག་པ་ཐམས་ཅད་ཡོངས་སུ་བཏང་ནས། སངས་རྒྱས་ཀྱི་ཞིང་རྣམ་པར་སྒྲུབ་པའི་
རྒྱན་དུ་སྔོ་བར་བྱེད་པ་དེ་ནི་སྒྲུབ་པར་བྱེད་པའོ། །སེམས་རྨི་ལམ་དང་འདྲ་བ་རབ་ཏུ་ཞི་བའི་མཚན་ཉིད་དེ་ནི་སེམས་ཀྱི་ཆོས་ཉིད་དེ། གང་ཚུལ་ཁྲིམས་སྡོམ་པའི་

ཚོགས་སུ་ཅོག། དེ་ཐམས་ཅད་མྱུར་བའི་མངོན་པར་ཤེས་པར་སྔོ་བ་དེ་ནི་སྒྲུབ་བའོ། །སེམས་མིག་རྒྱུ་ལྟ་བུ་ཤིན་དུ་ཟད་པར་གྱུར་པ་དེ་ནི་སེམས་ཀྱི་ཆོས་ཉིད་དེ་གང་ཡང་
བཟོད་པའི་སྟོབས་དང་། ངེས་པ་བྱང་ཆུབ་ཀྱི་རྒྱན་སྒྲུབ་བའི་ཕྱིར་སྔོ་བ་དེ་ནི་དེའི་སྒྲུབ་པའོ། །སེམས་ཆུ་ཟླ་ལྟ་བུ་ཤིན་དུ་དབེན་པས་དབེན་པ་དེ་ནི་སེམས་ཀྱི་ཆོས་ཉིད་དེ་{ད}གང་
ཡང་བརྩོན་འགྲུས་རྩོམ་པ་ཐམས་ཅད། སངས་རྒྱས་ཀྱི་ཆོས་ཐམས་ཅད་ཡོངས་སུ་རྫོགས་པར་བྱ་བའི་ཕྱིར་སྔོ་བ་དེ་ནི་དེའི་སྒྲུབ་པའོ། །སེམས་གཟུང་དུ་མེད་པ་མི་མཐོང་
བ་དེ་ནི་སེམས་ཀྱི་ཆོས་ཉིད་དེ། གང་ཡང་བསམ་གཏན་དང་། རྣམ་པར་ཐར་པ་དང་། ཏིང་ངེ་འཛིན་དང་མཉམ་པར་བཞག་པ་ཐམས་ཅད་སངས་རྒྱས་ཀྱི་ཏིང་ངེ་འཛིན་ཏུ་སྔོ་བ་དེ་ནི་
དེའི་སྒྲུབ་པའོ། །སེམས་གཟུང་དུ་མེད་པ་མི་མཐོང་བ། མི་ཐོགས་པ། རྣམ་པར་མི་རིག་པ། དེ་ནི་སེམས་ཀྱི་ཆོས་ཉིད་དེ་དག་གང་དྲིས་པའི་ཚིག་ཐ་དད་པ་བསྟན་པ་ཐམས་
ཤེས་པ། སངས་རྒྱས་ཀྱི་ཡེ་ཤེས་ཡོངས་སུ་རྫོགས་པར་སྔོ་བ་དེ་ནི་དེའི་སྒྲུབ་པའོ། །དམིགས་པ་སྣ་ཚོགས་ལ་སེམས་སྐྱེ་བ་དེ་ནི་སེམས་ཀྱི་ཆོས་ཉིད་དེ། གང་ཡང་དགེ་
བའི་རྩ་བ་ལ་དམིགས་པའི་སེམས་ཉེ་བར་སྦྱོར་བ་དེ་ནི་དེའི་སྒྲུ་བའོ། །རྒྱུ་མེད་པ་ལས་སེམས་ཀྱི་བ་དེ་ནི་སེམས་ཀྱི་ཆོས་ཉིད་དེ། གང་ཡང་བྱང་ཆུབ་ཀྱི་ཕྱོགས་ཀྱི་ཆོས་ཀྱི་
རྒྱུའི་སེམས་བསྐྱེད་པ་དེ་ནི་དེའི་སྒྲུབ་པའོ། །གང་ཡུལ་མེད་སེམས་མི་སྐྱེ་བ་དེ་ནི་སེམས་ཀྱི་ཆོས་ཉིད་དེ། གང་ཡང་སངས་རྒྱས་ཀྱི་ཡུལ་ཀྱི་རྒྱུའི་སེམས་ཉེ་བར་སྦྱོར་བ་དེ་

༄༅། །ནི་དེའི་སྒྲུབ་པའོ། །ཤ་རིའི་བུ་དེ་ལྟར་ན་བྱང་ཆུབ་སེམས་དཔའ་སེམས་ལ་སེམས་ཀྱི་
རྗེས་སུ་ལྟ་ཞིང་དྲན་པ་ཉེ་བར་བཞག་པ་སྒོམ་པའོ། །ང་སེམས་ལ་སེམས་ཀྱི་རྗེས་སུ་ལྟ་ཞིང་གནས་པ་ན། མངོན་པར་ཤེས་པ་ཐོབ་པའི་ཕྱིར་སེམས་ཤིན་དུ་འབྲལ་
བར་བྱེད་དོ། །དེ་མངོན་པར་ཤེས་པ་ཐོབ་ནས། སེམས་ཅིག་གི་སེམས་ཅན་ཐམས་ཅད་ཀྱི་སེམས་རབ་ཏུ་ཤེས་ཏེ། ཤེས་ནས་ཀྱང་དེའི་རང་བཞིན་གྱི་ཆོས་
འཆད་དོ། །གཞན་ཡང་བྱང་ཆུབ་སེམས་དཔའ་སེམས་ཀྱི་རྗེས་སུ་ལྟ་ཞིང་གནས་པ་ན། སྙིང་རྗེས་ཆེན་པོ་ཐོབ་པའི་ཕྱིར་སེམས་ཉེ་བར་འབྲེལབར་བྱེད་དེ།
སྙིང་རྗེ་ཆེན་པོ་ཐོབ་པས་སེམས་ཅན་ཐམས་ཅད་ཡོངས་སུ་མི་སྐྱོ་བོ། སེམས་ལ་སེམས་ཀྱི་རྗེས་སུ་ལྟ་ཞིང་གནས་པ་ན། སེམས་ཟད་པ་དང་། སེམས་
འགྲོག་པར་བྱ་བའི་ཕྱིར་སེམས་གནས་པར་མི་བྱེད་ཀྱི་འཁོར་བའི་རྒྱུན་གྱི་ཀུན་ནས་སྦྱོར་བ་རྣམས་ཀྱི་སེམས་མངོན་པར་སྒྲུབ་ཏེ། སེམས་ཀྱི་དྲན་པ་ཤེས་པ་དེས་མ་
སྐྱེ་བ་དང་མི་སྐྱེ་ངེས་པར་གྱུར་པ་ལ་ཞུགས་བའི་ཆོས་རྣམས་ཏེ། ཉན་ཐོས་དང་རང་སངས་རྒྱས་ཀྱི་སར་ཡང་མི་ལྟུང་ངོ་། །སངས་རྒྱས་ཀྱི་ཆོས་ཐམས་ཅད་
ཡོངས་སུ་རྫོགས་པར་མ་གྱུར་བར་དུས་སེམས་གི་རྒྱུན་དེ་རྒྱུན་ཆགས་པར་བྱེད་དེ། སེམས་ཀྱི་སྐད་ཅིག་དང་ལྡན་པའི་ཤེས་ཟབ་ཀྱིས། བླ་ན་མེད་པར་ཡང་དག་

པར་རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་ཏེ། ཤ་རིའི་བུ་དེ་ལྟར་ན་བྱང་ཆུབ་སེམས་དཔའ་སེམས་ལ་སེམས་ཀྱི་རྗེས་སུ་ལྟ་ཞིང་། དྲན་པ་
ཉེ་བར་བཞག་བ་སྒོམ་མོ། །ཤརིའི་བུ་ཇི་ལྟར་ན་བྱང་ཆུབ་སེམས་དཔའ་ཆོས་ལ་ཆོས་ཀྱི་རྗེས་སུ་ལྟ་བ་དྲན་པ་ཉེ་བར་བཞག་པ་སྒོམ་པ་ཡིན་ཞེ་ན། ཤ་རིའི་བུ་
འདི་ལ་བྱང་ཆུབ་སེམས་དཔའ་འཕགས་པའི་ཤེས་རབ་ཀྱི་མིག་གིས་ཆོས་གང་མཐོང་བ་དེ་དག་བྱང་ཆུབ་ཀྱི་སྙིང་པོའི་བར་དུ་བར་མ་དོར་རྨོངས་པར་མི་འགྱུར་ཏེ།
དེ་ཆོས་ལ་ཆོས་ཀྱི་རྗེས་སུ་ལྟ་ཞིང་གནས་པ་ན། གང་སྟོང་པ་ཉིད་དུ་མ་གཏོག་པ་དང་། མཚན་མ་མེད་པར་མ་ཏོགས་པ་དང་། སྨོན་པ་མེད་པར་མ་གཏོགས་
པ་དང་། མི་སྐྱེ་བར་མ་གཏོགས་པ་དང་། མངོན་པར་འདུ་མི་བྱེད་པར་མ་རྟོགས་པ་དང་། དངོས་པོ་མེད་པར་མ་རྟོགས་པའི་ཆོས་རྡུལ་རྩམ་ཡང་མི་མཐོང་ངོ་། །
གང་རྟེན་ཅིང་འབྲེལ་བར་འབྱུང་བ་མ་གཏོགས་པའི་ཆོས་རྡུལ་རྩམ་ཡང་ཡང་དག་པར་རྗེས་སུ་མི་མཐོང་ངོ་། བྱང་ཆུབ་སེམས་དཔའ་དེ་ཆོས་ལ་ཆོས་ཀྱི་རྗེས་སུ་ལྟ་ཞིང་
གནས་པ་ན། ཆོས་ཉིད་ཡང་དག་པར་རྗེས་སུ་མཐོང་གི། ཆོས་མ་ཡིན་པའི་མི་མཐོང་ངོ་། །དེ་ལ་ཆོས་གང་ཞེ་ན། འདི་ལྟ་སྟེ། བདག་མེད་པའི་དོན་དང་།
སེམས་ཅན་མེད་པའི་དོན་དང་། སྲོག་མེད་པའི་དོན་དང་། གང་ཟག་མེད་པའི་དོན་ཏེ། དེ་ནི་ཆོས་ཤེས་བྱའོ། །དེ་ལ་ཆོས་མ་ཡིན་པ་གང་ཞེ་ན།

༄༅། །འདི་ལྟ་སྟེ་བདག་ཏུ་ལྟ་བ་དང་། སེམས་ཅན་དུ་ལྟ་བ་དང་། སྲོག་ཏུ་ལྟ་བ་དང་། གང་ཟག་ཏུ་ལྟ་བ་དང་།
ཆད་པར་ལྟ་བ་དང་། རྟག་པར་ལྟ་བ་དང་། འབྱུང་བར་ལྟ་བ་དང་། འཇིག་པར་ལྟ་བ་དང་། དེ་ནི་ཆོས་མ་ཡིན་པ་ཞེས་བྱའོ། །ཡང་ཤ་རིའི་བུ་ཆོས་ཐམས་ཅད་ནི་ཆོས་སོ། །
ཆོས་ཐམས་ཅད་ཆོས་མ་ཡིན་པའོ། །དེ་ཅིའི་ཕྱིར་ཞེ་ན། སྟོང་པ་ཉིད་དང་། མཚན་མ་མེད་པ་དང་། སྨོན་པ་མེད་པ་ཤེས་པའི་ཕྱིར། ཆོས་ཐམས་ཅད་ཆོས་སོ། །
བདག་དང་བདག་གིར་ལྟ་བའི་བག་ལ་ཉལ་པའི་ཕྱིར། ཆོས་ཐམས་ཅད་ཆོས་མ་ཡིན་པའོ། །དེ་ལ་བྱང་ཆུབ་སེམས་དཔའ་ཆོས་ལ་ཆོས་ཀྱི་རྗེས་སུ་ལྟ་ཞིང་གནས་པ་ན།
ཆོས་དེ་དག་ལ་གང་ཡང་སངས་རྒྱས་ཀྱི་ཆོས་མ་ཡིན་པ་གང་ལས་བྱང་ཆུབ་ཏུ་མི་འགྱུར་བ་དང་། གང་ལས་སངས་རྒྱས་སུ་མི་འགྱུར་བ་དང་། གང་ལས་ལམ་དུ་མི་འགྱུར་བ་དང་། གང་ལས་ཐར་བར་མི་འགྱུར་བ་དང་།
གང་ལ་འགྱུར་བར་མི་འགྱུར་བའི་ཆོས་རྡུལ་ཙམ་ཡང་མི་མཐོང་སྟེ། དེ་ཆོས་ཐམས་ཅད་འབྱུང་བར་ཤེས་ནས། སྒྲིབ་པ་མེད་པར་ཞེས་བྱ་བའི་སྙིང་རྗེས་ཆེན་པོ་ཐོབ་སྟེ། སེམས་
ཅན་ཐམས་ཅད་ཀྱི་ཀུན་ནས་ཉོན་མོངས་པ་ལ་འང་། དེ་དག་ཉོན་མོངས་པ་དང་བཅས་པ་མ་ཡིན་གྱི། དེ་དག་ཉོན་མོངས་པ་མེད་པའོ་ཞེས་བཅས་མར་འདུ་ཤེས་སྐྱེད་དོ། །

དེ་ཅིའི་ཕྱིར་ཞེ་ན། དེ་ལྟར་དེ་དག་ནི་ངེས་པའི་དོན་ལ་ཡང་དག་པར་འཇུག་པ་ཏེ། ཉོན་མོངས་པ་ལ་བསགས་པ་འམ། ཕུང་པོའི་དངོས་པོ་མེད་དེ། དེ་དག་ཉིད་རྗེས་སུ་
རྟོགས་པའི་ཕྱིར་བྱང་ཆུབ་པོ། །ཉོན་མོངས་པའི་རང་བཞིན་གང་ཡིན་པ་བྱང་ཆུབ་ཀྱི་རང་བཞིན་ཡང་དེ་ཡིན་ནོ། །བྱང་ཆུབ་ཀྱི་རང་བཞིན་གང་ཡིན་པ་ཉོན་མོངས་པའི་
རང་བཞིན་ཡང་དེ་ཡིན་ཏེ། དེ་ལྟར་དྲན་པ་ཉེ་བར་གཞོག་ཀྱང་། ཅུང་ཟད་ཀྱང་ཉེ་བར་འཇོག་པ་མེད། རང་ཏུ་འཇོག་པ་མེད། མི་འཇོག་པ་མེད་དེ། ཆོས་ཉིད་
དེ་གནས་པ་ཉིད་དུ་རབ་ཏུ་ཤེས་སོ། །དེ་བས་ན་ཆོས་ཀྱི་དབྱིངས་དེ་ནི་གནས་པ་ཉིད་ཅེས་བྱའོ། །ཆོས་ཀྱི་དབྱིངས་གནས་གང་ལ་གནས་པ་སེམས་ཅན་གྱི་ཁམས་ཀྱང་གནས་དེ་
ལ་གནས་སོ། །སེམས་ཅད་ཀྱི་ཁམས་{གང་ལ་}གནས་གང་ལ་གནས་པ། ནམ་མཁའི་ཁམས་ཀྱང་གནས་དེ་ལ་གནས་ཏེ། དེ་བས་ན་ཆོས་ཐམས་ཅད་ནམ་མཁའ་དང་མཚུངས་ཤེས་བྱའོ། །
བྱང་ཆུབ་སེམས་དཔའ་དེའི་ཆོས་ཀྱི་རྗེས་སུ་ལྟ་ཞིང་གནས་པ་ན། སངས་རྒྱས་ཀྱི་ཆོས་ལ་རྟེན་པ་ཡིན། ཆོས་ཐམས་ཅད་སངས་རྒྱས་ཀྱི་ཆོས་སུ་མོས་པར་བྱེད་དེ། དེ་ཟད་པ་ཤེས་
པ་ཡང་སྐྱེད་མོད་ཀྱི། འདུས་མ་བྱས་པའི་ཟད་པ་ཡང་མངོན་དུ་མི་བྱེད། མི་སྐྱེ་བ་ཤེས་པ་ཡང་མངོན་པར་སྒྲུབ་མོད་ཀྱི། སེམས་ཅན་ལ་ལྟ་བའི་ཕྱིར་ཡང་སྐྱེ་ལ་མི་སྐྱེ་མཐའ་དེ་ཡང་

༄༅། །ཡང་མི་གཏོང་ངོ་། །དྲན་པ་ཉེ་བར་བཞག་པ་ཞེས་བྱ་བ་ནི། ཆོས་ཐམས་ཅད་དྲན་པ་དེ་ལ་གཞོག་པར་བྱེད་ཅིང་།
ཉན་ཐོས་སམ། རང་སངས་རྒྱས་སམ། སངས་རྒྱས་ཀྱི་ཆོས་ཇི་སྙེད་ཆོས་སུ་གདགས་པ་དེ་དག་ཐམས་ཅད་མ་ལུས་པར་དྲན་པ་དེ་ལ་འཇོག་སྟེ། དྲན་པ་དེ་ཡང་
བཇོག་སྟེ། དྲན་པ་དེ་ཡང་བརྗོད་པར་མི་བྱེད། ཕྱི་མིའི་མཐའི་བར་དུ་རྨོངས་པར་བྱེད་དོ། །ཆོས་ལ་ཆོས་ཀྱི་རྗེས་སུ་ལྟ་ཞིང་དྲན་པ་ཉེ་བར་བཞག་པ་འོ་ཞེས་བྱ་བ་
དེ་ནི་བསྟན་པ་དཔག་ཏུ་མེད་པ་སྟེ། ཀུན་སྦྱོད་ཡུལ་མ་ཡིན་པ། སངས་རྒྱས་ཀྱི་ཆོས་ཐམས་ཅད་ལ་ཡང་དག་པར་འདུ་བ། སེམས་ཅན་ཐམས་ཅད་ཀྱི་སེམས་ཚིམ་པར་
བྱེད་པ་བདུད་ཐམས་ཅད་འདུལ་བ། རང་འབྱུང་བ་རྟོགས་པའི་ཕྱིར་ཏེ། ཤ་རིའི་བུ་ཏེ་ལྟར་ན་བྱང་ཆུབ་སེམས་དཔའ་ཆོས་ལ་ཆོས་ཀྱི་རྗེས་སུ་ལྟ་ཞིང་དྲན་པ་ཉེ་བར་བཞག་
བ་སྒོམ་མོ། །དེ་དག་ནི་དྲན་པ་ཉེ་བར་བཞག་པ་བཞི་ཞེས་བྱ་སྟེ། ཤ་རིའི་བུ་དེ་ལྟར་ན་བྱང་ཆུབ་སེམས་དཔའ་དྲན་པ་ཉེ་བར་བཞག་པ་བཞི་པོ་དེ་དག་ལ་མཁས་པ། ཤེས་
རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་དོ། །དེ་ལ་བྱང་ཆུབ་སེམས་དཔའ་རྣམས་ཀྱི་བྱང་ཆུབ་ཀྱི་ཡན་ལག་ལ་མཁས་པ་གང་ཞེ་ན། བྱང་ཆུབ་སེམས་དཔའ་རྣམས་ཀྱི་བྱང་ཆུབ་
གྱི་ཡན་ལག་འདི་བདུན་ཏེ། བདུན་གང་ཞེ་ན། འདི་ལྟ་སྟེ། དྲན་པ་ཡང་དག་བྱང་ཆུབ་ཀྱི་ཡན་ལག་དང་། ཆོས་རྣམ་པར་འབྱེད་པ་ཡང་དག་བྱང་ཆུབ་ཀྱི་

ཡན་ལག་དང་། བརྩོན་འགྲུས་ཡང་དག་བྱང་ཆུབ་ཀྱི་ཡན་ལག་དང་། དགའ་བ་ཡང་དག་བྱང་ཆུབ་ཀྱི་ཡན་ལག་{དག་}དང་། ཤིན་དུ་སྦྱངས་པ་ཡང་དག་བྱང་ཆུབ་
ཀྱི་ཡན་ལག་དང་། ཏིང་ངེ་འཛིན་ཡང་དག་བྱང་ཆུབ་ཀྱི་ཡན་ལག་དང་བཏང་སྙོམས་ཡང་དག་བྱང་ཆུབ་ཀྱི་ཡན་ལག་སྟེ། ཤ་རིའི་དེ་དག་ནི་བྱང་ཆུབ་སེམས་དཔའ་རྣམས་ཀྱི་
བྱང་ཆུབ་ཀྱི་ཡན་ལག་བདུན་ནོ། །དེ་ལ་དྲན་པ་ཡང་དག་བྱང་ཆུབ་ཀྱི་ཡན་ལག་གང་ཞེ་ན། དྲན་པ་གང་གིས་ཆོས་རྟོགས་པར་བྱེད། ཆོས་ལ་སོ་སོར་རྟོག་པར་
བྱེད། ཆོས་ལ་དཔྱོད་པར་བྱེད། ཆོས་ཡོངས་སུ་ཚོལ་བར་བྱེད་ཅིང་། ཆོས་རྣམ་པར་འབྱེད་པ་བྱེད་པ་དང་། ཆོས་ལ་རྣམ་པར་རྟོག་པར་བྱེད་པ་དེ།
དྲན་པ་དེས་གང་ཆོས་རྣམས་ཀྱི་ངོ་བོ་ཉིད་ཀྱི་མཚན་ཉིད་དེ་ཡང་རྗེས་སུ་རྟོགས་སོ། །ཡང་ཆོས་རྣམས་ཀྱི་ངོ་བོ་ཉིད་ཀྱི་མཚན་ཉིད་ཤེས་བ་གང་ཞེ་ན། ཆོས་ཐམས་
ཅད་རང་གི་མཚན་ཉིད་ཀྱི་སྟོང་པ་སྟེ། གང་དེ་ལྟར་དྲན་ཞིང་ཁོང་དུ་ཆུད་པ་དེ་ནི་དྲན་པ་ཡང་དག་བྱང་ཆུབ་ཀྱི་ཡན་ལག་ཅེས་བྱའོ། །དེ་ལ་ཆོས་རྣམ་པར་འབྱེད་པ་ཡང་
དག་བྱང་ཆུབ་ཀྱི་ཡན་ལག་གང་ཞེ་ན། གང་ཆོས་ཀྱི་ཕུང་བོ་བརྒྱ་ཁྲི་བཞི་སྟོང་རབ་ཏུ་རྣམ་པར་འབྱེད་པ་ཤེས་པ་སྟེ། ངེས་པའི་དོན་ཀྱང་ངེས་པའི་དོན་དུ་དྲང་བའི་དོན་དུ། 
ཀིན་རྫོབ་ཀྱི་དོན་དུ། དོན་དམ་པ་ཡང་དོན་དམ་བར་བརྡ་ཡང་བརྡར་། རྣམ་པར་གཏན་བབ་པ་ཡང་རྣམ་པར་གཏན་ལ་བབ་པར། ཆོས་དེ་དག་ཇི་ལྟར་རབ་ཏུ་

༄༅། །དབྱེར་བྱ་བ་དེ་བཞིན་དུ། དེ་དག་རྣམ་པར་འབྱེད་པར་བྱེད་དེ། དེ་ནི་ཆོས་རྣམ་པར་འབྱེད་པ་ཡང་
དག་བྱང་ཆུབ་ཀྱི་ཡན་ལག་ཅེས་བྱའོ། །དེ་ལ་བརྩོན་འགྲུས་ཡང་དག་བྱང་ཆུབ་ཀྱི་ཡན་ལག་གང་ཞེ་ན། གང་ཆོས་རྣམ་པར་འབྱེད་པ་དེ་ཉིད་ཀྱི་དགའ་བ་དང་།
ཤིན་དུ་སྦྱངས་པ་དང་ཏིང་ངེ་འཛིན་དང་། གཏང་སྙོམས་དང་། ཡེ་ཤེས་ཀྱི་རབ་ཏུ་འཛིན་པ་དང་། སྤྲོ་བ་དང་སྟོབས་དང་རྡུལ་བ་དང་། མི་ཟློགས་པའི་
མོས་པ་དང་། མཐུ་དང་བརྩོན་པ་མི་འདོར་བ་དང་། ལམ་མངོན་པར་རྟོགས་པར་བྱ་བ་ལ་བརྩོན་འགྲུས་པ་སྟེ། དེ་ནི་བརྩོན་འགྲུས་ཡང་དག་བྱང་ཆུབ་ཀྱི་ཡན་
ལག་ཅེས་བྱའོ། །དེ་ལ་དགའ་བ་{ང}ཡང་དག་བྱང་ཆུ་ཀྱི་ཡན་ལག་གང་ཞེ་ན། དགའ་བ་གང་དང་ཆོས་ལ་དགའ་བ་གང་དང་། ཆོས་ལ་མཆོག་ཏུ་དགའ་བ་གང་གི་སེམས་
མི་ཞུམ་ཞིང་དང་བ་སྟེ། མ་ཞུམ་པའི་དགའ་བ་དེས་ལུས་སམ་སེམས་ཀྱང་ཤིན་དུ་བྱུང་བར་བྱེད་ལ། ཀུན་ནས་ཉོན་མོངས་པ་ཡང་སེལ་བ་དེ་ནི་དགའ་བ་ཡང་དག་
བྱང་ཆུབ་ཀྱི་ཡན་ལག་ཅེས་བྱའོ། །དེ་ལ་ཤིན་ཏུ་སྦྱངས་པ་ཡང་དག་བྱང་ཆུབ་ཀྱི་ཡན་ལག་གང་ཞེ་ན། གང་ལུས་ཤིན་དུ་སྦྱངས་པ་དང་སེམས་ཤིན་དུ་སྦྱངས་
པ་དང་། ཉོན་མོངས་པ་ཤིན་དུ་སྦྱངས་པ་དང་། སྒྲིབ་པ་མེད་པ་དང་། ཏིང་ངེ་འཛིན་དུ་དམིགས་པ་ལས་སེམས་ཉེ་བར་བཞོག་པ་སྟེ། དེ་ནི་སེམས་ཤིན་ཏུ་

སྦྱངས་པ་ཡང་དག་བྱང་ཆུབ་ཀྱི་ཡན་ལག་ཅེས་བྱའོ། །དེ་ལ་ཏིང་ངེ་འཛིན་ཡང་དག་བྱང་ཆུབ་ཀྱི་ཡན་ལག་གང་ཞེ་ན། གང་སེམས་མཉམ་པར་བཞག་པས་ཆོས་
ཤེས་པ། རྟོགས་པར་འགྱུར་ཏེ། སེམས་མཉམ་པར་བཞག་པས་ནི་མ་ཡིན་པ་དང་། སེམས་མཉམ་པར་བཞག་པས་ཆོས་དེ་དག་མངོན་པར་རྫོགས་པ་འཚང་རྒྱ་འོ་
སེམས་མཉམ་པར་བཞག་པས་མ་ཡིན་གྱི། ཆོས་མཉམ་པ་ཉིད་དང་། ཆོས་ལ་གཞོལ་བ་མ་གཏོགས་པར་རྗེས་སུ་ཆགས་པའི་ཀུན་ནས་དཀྲེགས་པས་རྟོགས་པར་མི་བྱེད་དེ།
དེ་ནི་ཏིང་ངེ་འཛིན་ཡང་དག་བྱང་ཆུབ་ཀྱི་ཡན་ལག་ཅེས་བྱའོ། །དེ་ལ་བཏང་སྙོམས་ཡང་དག་བྱང་ཆུབ་ཀྱི་ཡན་ལག་གང་ཞེ་ན། གང་ཡིད་བདེ་བ་དང་། ཡིད་མི་བདེ་བའི་ཆ་དང་།
མཐུན་པའི་ཆོས་རྣམས་ལ་སེམས་མི་འཛིན་པ་དང་། འཇིག་རྟེན་གྱི་ཆོས་ཀྱིས་མི་འཕྲོགས་པ་དང་། མཐོན་དམན་དུ་མི་གནས་པའི་ཕྱིར། རབ་ཏུ་མི་གཡོ་མི་འཁྲུག་རབ་ཏུ་མི་
འཁྲུག། ཡང་དག་པར་འཁྲུག། ཆགས་པར་མི་བྱེད། ཞེ་སྡང་པར་མི་བྱེད་ཀྱི། འཕགས་པའི་ལམ་དེ་ཉིད་དང་འཐུན་པར་བྱེད་པ་ཏེ། དེ་ནི་བཏང་སྙོམས་ཡང་དག་
བྱང་ཆུབ་ཀྱི་ཡན་ལག་ཅེས་བྱའོ། །ཤརིའི་བུ་དེ་ལྟར་ན་བྱང་ཆུབ་སེམས་དཔའ་བྱང་ཆུབ་ཀྱི་ཡན་ལག་དེ་བདུན་ལ་མཁས་པ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་དོ། །
།། བམ་པོ་བཅུ་དགུ་པའོ།། །།

༄༅། །དེ་ལ་བྱང་ཆུབ་སེམས་དཔའ་རྣམས་ཀྱི་ལམ་ལ་མཁས་པ་གང་ཞེ་ན། བྱང་ཆུབ་སེམས་དཔའ་རྣམས་ཀྱི་ལམ་ནི་འདི་
བརྒྱད་དོ། །བརྒྱད་གང་ཞེ་ན་འདི་ལྟ་སྟེ། ཡང་དག་པའི་ལྟ་བ་དང་། ཡང་དག་པའི་ལྟོགས་པ། ཡང་དག་པའི་ངག་དང་། ཡང་དག་པའི་ལས་ཀྱི་མཐའ་དང་།
ཡང་དག་པའི་མཚོ་བ་དང་། ཡང་དག་པའི་རྩོལ་བ་དང་། ཡང་དག་པའི་དྲན་པ་དང་། ཡང་དག་པའི་ཏིང་ངེ་འཛིན་ཏེ། དེ་དག་ནི་བྱང་ཆུབ་སེམས་དཔའ་
རྣམས་ཀྱི་ལམ་བརྒྱད་པའོ། །དེ་ལ་ཡང་པའི་ལྟ་བ་གང་ཞེ་ན། ལྟ་བ་གང་འཕགས་པའི་འཇིག་རྟེན་ལས་འདས་ཏེ། བདག་ཏུ་ལྟ་བ་ལས་ལངས་པ་མ་ཡིན། སེམས་
ཅན་ཏུ་ལྟ་བུ་ལས་ལངས་པ་མ་ཡིན། སྲོག་ཏུ་ལྟ་བ་ལས་ལངས་པ་མ་ཡིན། གང་ཟག་དུ་ལྟ་བ་ལས་ལངས་པ་མ་ཡིན། ཆད་པ་དང་རྟག་པ་དང་། འབྱུང་བ་དང་།
འཇིག་པར་ལྟ་བ་ལས་ལངས་པ་མ་ཡིན། དགེ་བ་དག་མི་དགེ་བར་ལྟ་བ་ལས་ལངས་པ་མ་ཡིན་པ་ནས། མྱ་ངན་ལས་འདས་པར་ལྟ་བ་ལས་ལངས་པ་མ་ཡིན་པ་སྟེ། དེ་ནི་
ཡང་དག་པའི་ལྟ་བུ་ཞེས་བྱའོ། །དེ་ལ་ཡང་དག་པའི་རྟོགས་པ་གང་ཞེ་ན། རྟོག་པ་གང་གི་འདོད་ཆགས་དང་། ཞེ་སྡང་དང་། གཏི་མུག་ལ་སོགས་པའི་ཉོན་
མོངས་པ་གནས་པར་འགྱུར་བའི་རྟོག་པ་དེ་ལྡང་བར་མི་བྱེད་ཀྱི། རྟོག་པ་གང་གིས་ཚུལ་ཁྲིམས་དང་། ཏིང་ངེ་འཛིན་དང་ཤེས་རབ་དང་། རྣམ་པར་གྲོལ་བ་དང་།

རྣམ་པར་གྲོལ་བའི་ཡེ་ཤེས་མཐོང་བར་འགྱུར་བ་དེ་ལ་རྟོག་བ་ཏེ། དེ་ནི་ཡང་དག་པའི་རྟོག་པ་ཞེ་བྱའོ། །དེ་ལ་ཡང་དག་པའི་ངག་གང་ཞེ་ན། ཡང་དག་པའི་ངག་གང་གིས།
བདག་དང་གཞན་ལ་མི་གདུང་ཞིང་། དེ་ཕན་པའི་རྗེས་སུ་སྦྱོར་བའི་ངག་དང་ལྡན་པ་ཡིན་ཏེ། ངག་དེ་ལས་མཉམ་པའ་ལ་འཇུག་པ་དེ་ནི་ཡང་དག་པའི་ངག་ཅེས་བྱའོ། །དེ་ལ་
ཡང་དག་པའི་ལ་ཀྱི་མཐའ་གང་ཞེ་ན། གང་ལས་གནག་ལ་རྣམ་པར་སྨིན་པ་ལ་གནས་པ། དེ་ལྟ་བུ་མངོན་པར་འདུ་མི་བྱེད་པ་དང་། གང་ལས་དཀའ་བ་དང་། རྣམ་
པར་སྨིན་པ་དཀར་བ་དེ་ལྟ་བུའི་ལས་མངོན་པར་འདུ་མི་བྱེད་པ་དང་། གང་ལས་དཀར་གནག་རྣམ་པར་སྨིན་པ་དཀར་གནག་དུ་འགྱུར་བ་དེ་ལྟ་བུའི་ལས་མངོན་པར་འདུ་མི་
བྱེད་པ་དང་། གང་ལས་དཀར་གནག་མ་ཡིན་ལ། རྣམ་པར་སྨིན་པར་མི་འགྱུར་བ་ལས་ཟད་པར་འགྱུར་བ་དེ་ལྟ་བུའི་ལས་མངོན་པར་འདུ་མི་བྱེད་པ་དང་། དེ་ལ་བདག་
གིར་བྱ་བ་ལས་ལ་རྟོན་པ། ཡང་དག་པའི་ལས་ལ་རྩོན་པས། ཡང་དག་པའི་ལས་ཀྱི་མཐའ་ཞེས་བྱའོ། །དེ་ལ་ཡང་དག་པའི་ཚོལ་བ་གང་ཞེ་ན། གང་འཕགས་པའི་རིག་
དང་། སྦྱངས་པའི་ཡོན་ཏན་མི་གཏོང་བ་དང་། ཁ་གསག་མེད་པ་དང་། ཚུལ་འཆོས་པ་མེད་པ་དང་། ཐོས་ཀྱི་འཇལ་བ་མེད་པ་དང་། དགང་སླ་བ་དང་།

༄༅། །གསོ་སླ་བ་དང་། ཆོ་ག་མི་རྟོད་པ་དང་གཞན་གྱི་རྙེད་པ་ལ་ཕྲག་དོག་མེད་པ་དང་། བདག་གི་རྙེད་པས་
མཆོག་ཤེས་པ་དང་། ཁ་ན་མ་ཐོ་བ་མེད་པ་དང་། འཕགས་པས་རྣང་བའི་འཚོ་བ་ཏེ། དེ་ནི་ཡང་དག་པའི་འཚོ་བ་སྟེ། དེ་ལ་ཡང་དག་པའི་རྩོལ་བ་གང་ལོག་པར་སྤྱོད་
པར་བཤད་པ། འདོད་ཆགས་དང་། ཞེ་སྡང་དང་། གཏི་མུག་དང་ཉོན་མོངས་པ་བག་ལ་ཉལ་བའི་རྩོལ་བ་དེ་ནི་འདོད་ཀྱི། རྩོལ་བ་གང་འཕགས་པའི་ལམ་དང་།
བདེན་པ་ལ་འཇིག་པ། མྱ་ངན་ལས་འདས་པར་འགྲོ་བའི་ལན་དུ་འཇུག་པའི་བྱེད་པའི་རྩོལ་བ་དེའི་རྗེས་སུ་འགྲོ་བ་ཏེ། དེ་ནི་ཡང་དག་པའི་རྩོལ་བ་ཞེས་བྱའོ། །དེ་ལ་ཡང་
དག་པའི་དྲན་པ་གང་ཞེ་ན། དྲན་པ་གང་ཤིན་དུ་ཉི་བ་གཞོག་པ་དང་། ཐ་མལ་པ་མ་ཡིན་པ་དང་། དྲན་པ་དང་། གྱ་གྱུ་མེད་པ་དང་། འཁོར་བའི་ཉེས་པ་མེད་པ་དང་།
སྐྱོན་ལ་ལ་བ་དང་། མྱ་ངན་ལས་འདས་པའི་ལམ་དུ་འདྲེན་པའི་དྲན་པ་དང་། དྲན་པར་བྱེད་པ་དང་། འཕགས་པའི་ལམ་མི་རྗོད་པ་སྟེ། དེ་ནི་ཡང་དག་པའི་དྲན་
པ{ར}་ཞེས་བྱའོ། །དེ་ལ་ཡང་དག་པའི་ཏིང་ངེ་འཛིན་གང་ཞེ་ན། ཡང་དག་པར་ཉིད་དུ་ཡང་མཉམ་པ། ཆོས་ཐམས་ཅད་ལ་མཉམ་པ་སྟེ། ཏིང་ངེ་འཛིན་དེ་ལ་རབ་ཏུ་
གནས་ན། ཡང་དག་པ་ཉིད་དུ་འཇུག་ཏེ། གང་ཡང་བྱང་ཆུབ་སེམས་དཔའ་ཏིང་ངེ་འཛིན་ལ་གནས་ན་སེམས་ཅན་ཐམས་ཅད་རབ་ཏུ་ཐར་བ་བྱ་བའི་ཕྱིར། ཡང་དག་པ་

ཉིད་དུ་འཇུག་པ། དེ་ནི་ཡང་དག་པའི་ཏིང་ངེ་འཛིན་ཅེས་བྱའོ། །འདས་པ་དང་མ་བྱོན་པ་དང་ད་ལྟར་བྱུང་བའི་སངས་རྒྱས་བཅོམ་ལྡན་འདས་ཀྱི་ལམ་མི་ཟད་པ་འདི། བྱང་
ཆུབ་སེམས་དཔའ་མངོན་པར་རྟོགས་ནས། འཆད་པ་དང་སྟོན་པ་དང་། ཡང་དག་པའི་ཏིང་ངེ་འཛིན་ཅེས་བྱའོ། །དེ་དག་ནི་བྱང་ཆུབ་སེམས་དཔའ་རྣམས་ཀྱི་ལམ་
ཡན་ལག་བརྒྱད་པ་ཞེས་བྱ་ཏེ། དེ་ནི་བྱང་ཆུབ་སེམས་དཔའ་ལམ་ལ་མཁས་པའོ། །གཞན་ཡང་ལམ་ལ་མཁས་པ་ནི་བྱང་ཆུབ་སེམས་དཔའ་རྣམས་ཀྱི་ལམ་ལ་ཡན་ལག་
གཉིས་པ་ཏེ། ཡན་ལག་གཉིས་གང་ཞེ་ན་འདི་ལྟ་སྟེ། ཞི་གནས་དང་ལྷག་མཐོང་སྟེ། དེ་ནི་ལམ་ཡན་ལག་གཉིས་གང་ཞེ་ན། དེ་ལ་ཞི་གནས་གང་ན། གང་སེམས་
ཀྱི་ཞི་བ་དང་། རབ་ཏུ་ཞི་བ་དང་། ཉེ་བར་ཞི་བ་དང་། མི་གཡེང་པ་དང་། དབང་པོ་རྣམས་སྡམས་པ་དང་། མི་རྒོད་པ་དང་། ཁོངས་པ་དང༌། མི་འཕྱའ་བ་དང་།
མུ་ཙོར་མི་སྨྲ་བ་དང་། ངེས་པ་དང་། སྤས་པ་དང་། གཡོ་མེད་པ་དང་། ཡིད་དུ་འོང་བ་དང་ཅིག་པུར་དགའ་བ་དང་། འདུ་འཛིན་སེལ་བ་དང་། དབེན་པ་ལ་
དགའ་བ་དང་། ལུས་དབེན་པ་དང་། སེམས་མ་ཁྲུལ་བ་དང་། དགོན་པའི་སྒོ་ཡིད་ལ་བྱེད་པ་དང་། ཆོས་ཤེས་པ་དང་། འདོད་པ་ཉུང་བ་དང་། འཚོལ་བ་
ཡོངས་སུ་དག་པ་དང་། ཆོ་ག་ཕུན་སུམ་ཚོགས་པ་དང་། སྤྱོད་ལམ་སྦས་པ་དང་། དུས་ཤེས་པ་དང་། ཚོད་ཤེས་པ་དང་། དྲོད་ཤེས་པ་དང་། དགང་སླ་

༄༅། །བ་དང་། གསོ་སླ་བ་དང་། སོ་སོར་རྟོགས་པ་དང་། མི་མཐོ་མི་དམའ་བ་དང་། ཚིག་ངན་པ་
སྨྲས་པ་བཟོད་པ་དང་། རྣལ་འབྱོར་གི་སྒོར་སེམས་པ་དང་། ནང་དུ་ཡང་དག་འཇོག་ལ་མངོན་པར་དགའ་བ་དང་། བསམ་གཏན་གྱི་ཡན་ལག་ཡིད་ལ་བྱེད་པ་དང་། བྱམས་
པ་སྐྱེད་པ་དང་། སྙིང་རྗེ་མངོན་པར་སྒྲུབ་པ་དང་། དགའ་བ་ལ་གནས་པ་དང་། བཏང་སྙོམས་སྒོམ་པ་དང་། བསམ་གཏན་དང་པོ་ནས། བརྒྱད་ཀྱི་བར་དུ་མཐར་གྱིས་སྙོམས་
པར་འཇུག་པ་སྟེ། དེ་ནི་ཞི་གནས་ཤེས་བྱའོ། །ཡང་ཞི་གནས་ཀྱི་ཚོགས་ཚད་མེད་པ་སྟེ། ཚོགས་དེ་ལ་གང་རྗེས་སུ་རྟོགས་པ་དེ་ནི་ཞི་གནས་ཞེས་བྱའོ། །དེ་ལ་ལྷག་མཐོང་གང་ཞེ་ན།
གང་ཤེས་རབ་ཀྱི་ཆ་དང་མཐུན་པའི་སྒོམ་པའི་ལམ་སྟེ། ཆོས་རྣམས་ལ་གཡོ་བ་མེད་པ་དང་། སེམས་ཅན་མེད་པ་དང་། སྲོག་མེད་པ་དང་། གང་ཟག་མེད་པ་དང་། ཕུང་
པོ་རྣམས་ལ་སྒྱུ་མའི་ཕུང་པོར་མཐོང་བའི་ཤེས་པ་དང་། ཁམས་རྣམས་ལ་ཆོས་ཀྱི་ཁམས་སུ་མཐོང་བའི་ཤེས་པ་དང་། སྐྱེ་མཆེད་རྣམས་ལ་གྲོང་སྟོང་པར་མཐོང་བའི་
ཤེས་པ་དང་། མིག་ལ་རབ་ཏུ་རྣམ་པར་ཕྱེ་བར་མཐོང་བའི་ཤེས་པ་དང་། རྟེན་ཅིང་འབྲེལ་བར་འབྱུང་བ་ལ་མི་འགལ་བར་མཐོང་བའི་ཤེས་པ་དང་། སེམས་ཅན་དུ་ལྟ་

བ་དང་བྲལ་བར་མཐོང་བའི་ཤེས་པ་དང་། རྒྱུ་དང་འབྲས་བུ་རྣམ་པར་མཐོང་བའི་ཤེས་པ་དང་། འབྲུས་བུ་ཐོབ་པ་མཐོང་མངོན་སུམ་དུ་བྱ་བ་མཐོང་བའི་ཤེས་པ་དང་། ཡང་དག་
པ་ཉིད་དུ་འཇུག་པ་ལ་འཇུག་པར་བྱེད་པའི་ཤེས་པའོ། །ཡང་ལྷག་མཐོང་ཞེས་བྱ་བ་འདི་ལྟ་སྟེ། ཆོས་རྣམས་ཇི་ལྟ་བ་བཞིན་དུ་མཐོང་བ་དང་། ཆོས་རྣམས་ཀྱི་དེ་ཁོ་ན་
ཉིད་མཐོང་བ་དང་། ཆོས་རྣམས་ཀྱི་གཞན་ཡིན་པ་ཉིད་མཐོང་བ་དང་། མཚན་མ་མེད་པ་མཐོང་བ་དང་། སྨོན་པ་མེད་པ་མཐོང་བའོ། །ཡང་ལྷག་མཐོང་
ཞེས་བྱ་བ་ནི་རྒྱུ་མཐོང་བ་མེད་པ་དང་། རྒྱུ་མེད་པར་མཐོང་བ་མེད་པ་དང་། སྐྱེ་བ་དང་འཇིག་པ་དང་། གནས་པའི་རྒྱུས་མཐོང་བ་མེད་པ་དང་། དམིགས་པའི་
རྒྱུས་མཐོང་བ་མེད་ཅིང་ལྷག་པ་མཐོང་ཡང་ཆུང་ཟད་ཀྱང་ལྷག་པར་མི་མཐོང་ངོ་། །གཞན་ཡང་ལྷག་མཐོང་ནི་མཐོང་བས་ཀྱང་མཐོང་ལ་ལྟ་བ་ཡང་མི་མཐོང་བ་སྟེ།
གང་གི་ཚེ་དེ་ལྟར་མཐོང་དེ་དེའི་ཚེ་ཡང་དག་པར་མཐོང་ངོ་། །ཡང་དག་པར་མཐོང་ན། ལྷག་མཐོང་ལ་མཁས་པ་ཡང་རྗེས་སུ་ཐོབ་ཏེ། དེ་ལ་བྱང་ཆུབ་སེམས་
དཔའི་ལྷག་མཐོང་དེ་ལྟར་མཐོང་ལ། མངོན་པར་འདུ་བྱེད་པར་ཡང་མི་ལྟུང་ཞིང་དགེ་བའི་རྩ་བ་མངོན་པར་འདུ་བྱེད་པ་ལ་ཡང་མི་གནས་ཏེ། དེ་ནི་བྱང་ཆུབ་
ི་ི་ག་བ་ོ་ྱོ་པ་་པ་་འི་ི་འི་སོས་པི་སྱ་རྱ་རྱི་རི་ེ་ི་ི་ི་ི་ཞིན་ཀྱིན་དི་

༄༅། །སེམས་དཔའི་ལྷག་མཐོང་ངོ་། །དེ་ལྟར་བྱང་ཆུབ་སེམས་དཔའི་ཞི་གནས་དང་ལྷག་མཐོང་ལ་མཁས་
པ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་དོ། །གཞན་ཡང་ལམ་ལ་མཁས་པ་ནི་བྱང་ཆུབ་སེམས་དཔའ་རྣམས་ཀྱི་ལམ་རྣམ་པ་བཞི་སྟེ། རྣམ་པ་བཞི་གང་ཞེ་ན།
འདི་ལྟ་སྟེ། སྡིག་པ་མི་དགེ་བའི་ཆོས་མ་སྐྱེས་པ་རྣམས་མི་སྐྱེད་པའི་ཕྱིར་འདུན་པ་སྐྱེད། འབད་པར་བྱེད། བརྩོན་འགྲུས་རྩོམ་སེམས་རབ་ཏུ་འཛིན།
ཡང་དག་པར་རབ་ཏུ་འཇོག་པ་དང་། སྡིག་པ་མི་དགེ་བའི་ཆོས་སྐྱེས་པ་རྣམས་སྤང་བའི་ཕྱིར་འདུན་པ་སྐྱེད་འབད་པར་བྱེད། བརྩོན་འགྲུས་རྩོམ། སེམས་རབ་
ཏུ་འཛིན། ཡང་དག་པར་རབ་ཏུ་འཇོག་པ་དང་། དགེ་བའི་ཆོས་མ་སྐྱེས་པ་རྣམས་སྐྱེད་པའི་ཕྱིར་འདུན་པ་སྐྱེད། འབད་པར་བྱེད། བརྩོན་འགྲུས་རྩོམ།
སེམས་རབ་ཏུ་འཛིན། ཡང་དག་པར་རབ་ཏུ་འཇོག་པ་དང་། དགེ་བའི་ཆོས་སྐྱེས་པ་རྣམས་གནས་པ་དང་། ཕྱིར་ཞིང་འབྱུང་བ་དང་། ཉམས་བར་
མི་འགྱུར་བ་དང་། ཆུད་མི་ཟ་བར་བྱ་བའི་ཕྱིར་འདུན་པ་སྐྱེད། འབད་པར་བྱེད། བརྩོན་འགྲུས་རྩོམ། སེམས་རབ་ཏུ་འཛིན། ཡང་དག་པར་
རབ་ཏུ་འཇོག་པའོ། གང་སྡིག་པ་མི་དགེ་བའི་ཆོས་མ་སྐྱེས་པ་རྣམས་སྐྱེད་བའི་ཕྱིར་འདུན་པ་སྐྱེད་ཅེས་བྱ་བ་ནི། ཚུལ་བཞིན་ལ་སོ་སོར་རྟོག་པའི་ཚིག་

བླ་དགས་སོ། །དེ་ཅིའི་ཕྱིར་ཞེ་ན། ཚུལ་བཞིན་རབ་ཏུ་སྦྱོར་བ་ནི་མི་དགེ་པའི་ཆོས་རྣམས་མི་འབྱུང་བའི་ཕྱིར་རོ། །དེ་ལ་མི་དགེ་བའི་ཆོས་རྣམས་
གང་ཞེ་ན། །འདི་ལྟ་སྟེ། ཚུལ་ཁྲིམས་ཀྱི་མི་མཐུན་པའི་ཕྱོགས་དང་། ཏིང་ངེ་འཛིན་གྱི་མི་མཐུན་པའི་ཕྱོགས་དང་། ཤེས་རབ་ཀྱི་མི་མཐུན་པའི་
ཕྱོགས་སོ། །དེ་ལ་ཚུལ་ཁྲིམས་ཀྱི་མི་མཐུན་པའི་ཕྱོགས་གང་ཞེ་ན། འདི་ལྟ་སྟེ། ཚུལ་ཁྲིམས་ཉམས་པ་དང་། གང་གཞན་ལ་ལ་ཚུལ་ཁྲིམས་
ཉམས་པར་འགྱུར་བའི་ཆོས་རྣམས་ཏེ། དེ་ནི་ཚུལ་ཁྲིམས་ཀྱི་མི་མཐུན་པའི་ཕྱོགས་ཤེས་བྱའོ། །དེ་ལ་ཏིང་ངེ་འཛིན་གྱི་མི་མཐུན་པའི་ཕྱོགས་གང་ཞེ་ན། འདི་
ལྟ་སྟེ། གང་ཚིག་ཉམས་པ་དང་། གཞན་ལ་ལ་སེམས་གཡེང་བར་བྱེད་པའི་ཆོས་ཏིང་ངེ་འཛིན་གྱི་ཕུང་པོ་མི་མཐུན་པའི་ཕྱོགས་དེ་ནི་ཏིང་ངེ་འཛིན་གྱི་མི་མཐུན་པའི་
ཕྱོགས་ཤེས་བྱའོ། །དེ་ལ་ཤེས་རབ་ཀྱི་མི་མཐུན་པའི་ཕྱོགས་གང་ཞེ་ན། འདི་ལྟ་སྟེ། ལྟ་བ་ཉམས་པ་དང་། གང་གཞན་ལ་ལ་ལྟ་བ་ཀུན་ནས་སྡང་བ་སྒྲིབ་
པར་བྱེད་པའི་ཆོས་གང་། ཤེས་རབ་ཀྱི་པུང་པོའི་མི་མཐུན་པའི་ཕྱོགས་དེ་ནི་ཤེས་རབ་ཀྱི་མི་མཐུན་པའི་ཕྱོགས་ཤེས་བྱ་སྟེ། དེ་ནི་སྡིག་པ་མི་དགེ་བའི་ཆོས་རྣམས་
ཤེས་བྱའོ། །ཚུལ་བཞིན་ཡིད་ལ་བྱེད་པ་གང་གིས་སྡིག་པ་མི་དགེ་བའི་ཆོས་དེ་ལྟ་བུ་དེ་དག་སྤང་པའི་ཕྱིར་འདུན་པ་སྐྱེད། འབད་པར་བྱེད། བརྩོན་འགྲུས་རྩོམ།

༄༅། །སེམས་རབ་ཏུ་འཛིན། ཡང་དག་པར་རབ་ཏུ་འཇོག་སྟེ། དེ་བས་ན་མི་དགེ་བའི་ཆོས་དེ་དག་སེམས་ལ་ཕུང་པོར་
འགྱུར་བ་{མ}་ཡིན། ཡུལ་ན་མི་གནས་ཕྱོགས་ན་མི་གནས་སོ། །གང་ཡང་མི་དགེ་བའི་ཆོས་དེ་རྣམས་སེམས་ལ་རྒྱུ་བ་སྡུག་པའི་རྣམ་པས་འདོད་ཆགས་སམ།
ཁོང་ཁྲོ་བའི་རྣམ་པས་ཞེ་སྡང་ངམ། མ་རིག་པའི་རྣམ་པས་གཏི་མུག་གམ། རྒྱུ་དང་སྒྲིབ་པ་གང་དག་ལས་བྱུང་བ་ཤེས་ཤིང་། དེ་ལ་ཚུལ་བཞིན་ཡིད་ལ་བྱེད་བའི་རྣམ་པ་
མི་གཙང་བས། འདོད་ཆགས་ཞི་བར་བྱེད། བྱམས་པས་ཞེ་སྡང་ཞི་བར་བྱེད། རྟེན་ཅིང་འབྲེལ་བར་གཏི་མུག་ཞི་བར་བྱེད་དེ། གང་ཀུན་ནས་ཉོན་མོངས་
པ་དེ་དག་ཞི་བ་དེ་ནི་ཐ་སྙེད་དུ་བཏགས་པའི་ཕྱིར་སྤོང་བ་ཞེས་བྱའོ། །གང་སྤྱོད་པ་ནི་གང་ཡང་རྙེད་པར་མི་འགྱུར་རོ། །མཉམ་པ་ཉིད་ཀྱིས་ཆོས་ཐམས་ཅད་མངོན་
སུམ་པས་ན། དེའི་ཕྱིར་ཡང་དག་པར་སྤོང་བ་ཞེས་བྱ་སྟེ། དེ་ནི་ཡང་དག་པར་སྤོང་བ་གཉིས་པའོ། །གང་ཡང་དགེ་བའི་ཆོས་མ་སྐྱེས་པ་རྣམས་སྐྱེད་པའི་ཕྱིར་འདུན་
པ་སྐྱེད། འབད་པར་བྱེད། བརྩོན་འགྲུས་རྩོམ། སེམས་རབ་ཏུ་འཛིན། ཡང་དག་པར་རབ་ཏུ་འཇོག་པ་ཞེས་བྱ་བ་དེ་ནི་གནས་ཚད་{པ་}མེད་པ་ཏེ། དེ་ཅིའི་
ཕྱིར་ཞེ་ན། གང་བྱང་ཆུབ་སེམས་དཔའ་སེམས་དཔའ་ཆེན་པོས་ཡང་དག་པར་སྒྲུབ་པར་བྱ་བའི་དགེ་བའི་ཆོས་ཚད་མེད་པའི་ཕྱིར་རོ། །དེ་ལ་འདུན་པ་ནི་དགེ་བའི་

རྩ་བ་ཐམས་ཅད་ཀྱི་རྩ་བའོ། །བརྩོན་འགྲུས་ཡང་དག་པར་སྒྲུབ་པ་ནི་དགེ་བའི་རྩ་བ་ཐམས་ཅད་ཀྱི་རྩ་བའོ། །སེམས་རབ་འཛིན་པ་ཉམས་སུ་ལོང་བར་བྱེད་པ་ནི་དགེ་བའི་
རྩ་བ་ཐམས་ཅད་ཀྱི་རྩ་བ་སྟེ། དེ་ནི་ཡང་དག་པར་སྤོང་པ་གསུམ་པའོ། །གང་ཡང་དགེ་བའི་ཆོས་སྐྱེས་པ་རྣམས་གནས་པ་དང་། ཉམས་པར་མི་འགྱུར་བ་དང་།
ཆུད་མི་ཟ་བར་བྱ་བའི་ཕྱིར་འདུན་པ་སྐྱེད། འབད་པར་བྱེད། བརྩོན་འགྲུས་རྩོམ། སེམས་རབ་ཏུ་འཛིན། ཡང་དག་པར་རབ་ཏུ་འཇོག་ཅེས་བྱ་བ་དེ་ནི། དགེ་བའི་
རྩ་བ་བ་བྱང་ཆུབ་ཏུ་སྔོས་པའི་ཚིག་བླ་དགས་སོ། །དེ་ཅིའི་ཕྱིར་ཞེ་ན། དགེ་བའི་རྩ་བ་བྱང་ཆུབ་ཏུ་སྔོས་པ་ནི། མཐའ་བྱང་ཆུབ་ཀྱི་སྙིང་པོའི་བར་ཏུ་སླར་ཟ་བར་མི་འགྱུར་རོ། །
དེ་ཅིའི་ཕྱིར་ཞེ་ན། དེ་ལྟར་ཁམས་གསུམ་ལ་མི་གནས་པར་སེམས་བསྐྱེད་པའི་ཕྱིར་རོ། །གང་ཁམས་གསུམ་ལ་གནས་པའི་དགེ་པའི་རྩ་བ་དེ་ནི་ཟད་པར་འགྱུར་རོ། །དེ་ཅིའི་
ཕྱིར་ཞེ་ན། དེ་ལྟར་སེམས་བསྐྱེད་པ་དེ་ནི་ཁམས་གསུམ་ལ་གནས་པའི་ཕྱིར་རོ། །གང་ཡང་དགེ་བའི་རྩ་བ་ཁམས་གསུམ་ལ་མི་གནས་པ། ཐམས་ཅད་མཁྱེན་པར་
བསྔོས་པ་དེ་ཟད་པ་གང་ཡང་མེད་དེ། དེ་ནི་ཡང་དག་པར་སྤོང་བ་བཞི་པའོ། །དེ་ལྟར་ན་བྱང་ཆུབ་སེམས་དཔའ་ལམ་ཡན་ལག་བཞི་པ་ལ་མཁས་པ་ཤེས་རབ་ཀྱི་

༄༅། །ཕ་རོལ་དུ་ཕྱིན་པ་ལ་སྤྱོད་དོ། །གཞན་ཡང་ལམ་ལ་མཁས་པ་ནི། བྱང་ཆུབ་སེམས་དཔའི་ལམ་
ཡན་ལག་ལྔ་པ་སྟེ། ལྔ་གང་ཞེ་ན། འདི་ལྟ་སྟེ། དད་པའི་དབང་པོ་དང་། བརྩོན་འགྲུས་ཀྱི་དབང་པོ་དང་། དྲན་པའི་དབང་པོ་དང་། ཏིང་ངེ་
འཛིན་གི་དབང་པོ་དང་། ཤེས་རབ་ཀྱི་དབང་པོ་སྟེ། དེ་ལ་དད་པའི་དབང་པོ་གང་ཞེ་ན། དད་པའི་གང་གིས་ཆོས་བཞི་ལ་དད་པར་བྱེད་པ་སྟེ། བཞི་གང་ཞེ་
ན་འཁོར་བ་ན་སྤྱོད་པའི་འཇིག་རྟེན་པའི་ཡང་དག་པར་ལྟ་བ་ལ་མངོན་པར་དད་ཏེ། དེ་ལས་ཀྱི་རྣམ་པར་སྨིན་པ་ལ་རྟོན་པ་ཡིན། དེ་སྲོག་གི་ཕྱིར་ཡང་སྡིག་པའི་
ལས་མ་བྱེད་པ་དང་། བྱང་ཆུབ་སེམས་དཔའི་སྤྱོད་པ་ལ་ཡང་དད་དེ། སྤྱོད་པ་ལ་ཞུགས་པ་དེ། ཐེག་པ་གཞན་ལ་འདོད་པར་མ་བྱེད་པ་དང་། དོན་དམ་པ་
ངེས་བའི་དོན་དང་། རྟེན་ཅིང་འབྲལ་བར་འབྱུང་བ་ཟབ་མོ་དང་། སེམས་ཅན་ལ་རྣམ་པར་སྤྱོད་པ་དང་། སྟོང་བ་ཉིད་དང་མཚན་མ་མེད་པ་མཚན་ཉིད་ཀྱི་ཆོས་
ཐམས་ཅད་ལ་དད་ཏེ། ལྟ་བར་བྱ་བ་ཐམས་ཅད་བག་ལ་ཉལ་བར་མི་བྱེད་པ་དང་། སངས་རྒྱས་ཀྱི་ཆོས་ཐམས་ཅད་དང་སྟོབས་དང་མི་འཇིགས་པ་{ལ་}རྣམས་ལ་དད་ཅིང་
ཐོས་ནས། ཐེ་ཙོམ་མེད། ནེམ་ནུར་མེད་པར་ཆོས་དེ་རྣམས་སྡུང་པར་བྱེད་པ་དེ་ནི་དད་པའི་དབང་པོ་ཞེས་བྱའོ། །དེ་ལ་བརྩོན་འགྲུས་ཀྱི་དབང་པོ་གང་ཞེ་ན།

ཆོས་གང་ལ་དད་དེ་བརྩོན་འགྲུས་ཀྱི་དབང་པོས་སྐྱེད་པར་བྱེད་པ་ཏེ། དེ་ནི་བརྩོན་འགྲུས་ཀྱི་དབང་པོ་ཞེས་བྱའོ། །ཆོས་གང་དག་བརྩོན་འགྲུས་ཀྱི་སྡུས་པ་དེ་དག་དྲན་
པའི་དབང་པོས་ཆུད་མི་ཟ་བར་བྱེད་པ་དེ་ནི་དྲན་པའི་དབང་པོ་ཞེ་བྱའོ། །ཆོས་གང་དག་དྲན་པའི་དབང་པོས་ཆུད་མི་ཟ་བར་བྱེད་པའི་ཆོས་དེ་དག་ཏིང་ངེ་འཛིན་གྱི་དབང་པོས་རྩེ་
ཅིག་ཏུ་བྱེད་པ་དེ་ནི་ཏིང་ངེ་འཛིན་གྱི་དབང་པོ་ཞེས་བྱའོ། །ཆོས་གང་དག་ཏིང་ངེ་འཛིན་གྱི་དབང་པོས་རྩེ་ཅིག་པར་བྱེད་པ་དེ་དག་ཤེས་རབ་ཀྱི་དབང་པོས་སོ་
སོར་རྟོག་པར་བྱེད་དེ། གང་ཆོས་དེ་དག་ཤེས་པ་དེ་ནི་ཤེས་རབ་ཀྱི་དབང་པོ་ཞེས་བྱའོ། །དེ་ལྟར་ན་དབང་པོ་ལྔ་པོ་དེ་དག་ལྷན་ཅིག་ཏུ་འབྲེལ་བ་སྟེ། སངས་
རྒྱས་ཀྱི་ཆོས་ཐམས་ཅད་ཡོངས་སུ་རྫོགས་པར་བྱེད། ལུས་སྟན་པའི་ས་ཡང་ཐོབ་པར་བྱེད་དེ། འདི་ལྟ་སྟེ། དཔེར་ན་ཕྱི་རོལ་གྱི་མངོན་པར་ཤེས་པ་ལྔ་དང་ལྡན་
པ་དག་མངལ་ན་འདུག་པ་བུད་མེད་དང་། སྐྱེས་པའི་དབང་པོར་མ་གྱུར་ཀྱི་བར་དུ་ལམ་ན་འདུག་པ་ལ་ལུང་སྟོན་བཞིན་དུ་སངས་རྒྱས་བཅོམ་ལྡན་འདས་རྣམས་ཀྱང་
བྱང་ཆུབ་སེམས་དཔའ་དབང་པོ་ལྔ་པོ་དེ་དག་དང་མ་ལྡན་པའི་བར་དུ་ལུང་མི་སྟོན་ཏེ། དེ་ནི་ལམ་ཡན་ལག་ལྔ་པའོ། དེ་ལྟར་ན་བྱང་ཆུབ་སེམས་དཔའ་ལམ་
ཡན་ལག་ལྔ་པ་ལ་མཁས་པ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་དོ། །གཞན་ཡང་ཤ་རིའི་བུ་བྱང་ཆུབ་སེམས་དཔའ་ལམ་ཡན་ལག་ལྔ་ལ་མཁས་པ་གང་ཞེ་ན།

༄༅། །ཡན་ལག་ལྔ་ནི་འདི་ལྟ་སྟེ། དད་པའི་སྟོབས་དང་། བརྩོན་འགྲུས་ཀྱི་སྟོབས་དང་། ཏིང་ངེ་
འཛིན་གྱི་སྟོབས་དང་། ཤེས་རབ་ཀྱི་སྟོབས་སོ། །དེ་ལ་དད་པའི་སྟོབས་གང་ཞེ་ན། གང་མོས་པ་དད་པ་མགོ་ཅིག་པ་མི་རྫི་བ་སྟེ། གལ་ཏེ་དེའི་དྲུང་དུ་
བདུད་སྡིག་ཅན་སངས་རྒྱས་ཀྱི་གཟུགས་སུ་སྒྱུར་ཏེ་འོང་ནས། ཆོས་ཀྱི་ཡེ་ཤེས་ལ་དད་པ་གང་ཡང་རུང་བ་ལ་ལ་ཞིག་གིས། ཆོས་འདི་དག་ནི་སངས་རྒྱས་
ཀྱི་ཆོས་མ་ཡིན་ནོ་ཞེས་འབྲལ་བར་བྱེད། བདུན་པ་ཟློག་པར་བྱེད་ཀྱང་ཡོངས་སུ་བཏང་བ་བཟུང་ན། འབྱུང་བ་ཆེན་པོ་བཞི་རྣམས་ནི་གཞན་དུ་འགྱུར་གྱི། དད་པའི་
སྟོབས་ལ་མོས་པའི་བྱང་ཆུབ་སེམས་དཔའ་ནི་དེ་ལྟ་མ་ཡིན་ནོ། །དེ་ལྟར་བྱང་ཆུབ་སེམས་དཔའི་སྟོབས་ལས་འབྲལ་བར་མི་ནུས་པ་དེ་ནི་དད་པའི་སྟོབས་སོ། །
དེ་ལ་བྱང་ཆུབ་སེམས་དཔའི་བརྩོན་འགྲུས་ཀྱི་སྟོབས་གང་ཞེ་ན། གང་བརྩོན་འགྲུས་རྩོམ་ཞིང་དགེ་བའི་ཆོས་གང་དང་གང་ལ་མངོན་པའི་སྦྱོར་བ་དེ་དང་དེ་དག་ལ་
བསྟན་པའི་སྟོབས་ཀྱི་མཐུ་ཐོབ་ཀྱང་། གནས་དེར་མ་སྒྲལ་གྱི་བར་དུ་སྟོབས་ཀྱི་མཐུ་དེ་ལ་ལྷ་དང་བཅས་པའི་འཇིག་རྟེན་རྣམས་ཀྱི་རྣམ་པར་ཟློག་པ་འམ། རྣམ་པ་
སླང་བར་མི་ནུས་ཏེ། དེ་ནི་བྱང་ཆུབ་སེམས་དཔའི་བརྩོན་འགྲུས་ཀྱི་སྟོབས་ཤེས་བྱའོ། །དེ་ལ་བྱང་ཆུབ་སེམས་དཔའི་སྟོབས་གང་ཞེ་ན། ཆོས་གང་དང་

གང་ལ་དྲན་པ་ཉེ་བར་བཞག་པས་སེམས་ཉེ་བར་འཇོག་པ་སྟེ། དེ་ནི་ཉོན་མོངས་པ་གང་ཡང་རུང་བ་དག་གིས་གཏོར་བ་འམ། གཡེང་བར་བྱ་མི་ནུས་ཏེ། དྲན་བའི་
སྟོབས་སྐྱེད་པ་དེས་ཉོན་མོངས་པ་ཐམས་ཅད་འཇོམ་ཞིང་། དྲན་པ་དེ་ཡང་མི་ཆོས་པ་སྟེ། དེ་ནི་བྱང་ཆུབ་སེམས་དཔའི་དྲན་པའི་སྟོབས་ཤེས་བྱའོ། །དེ་ལ་
བྱང་ཆུབ་སེམས་དཔའི་ཏིང་ངེ་འཛིན་གྱི་སྟོབས་གང་ཞེ་ན། གང་འདུ་འཛི་ཐམས་ཅད་དུ་དབེན་པར་སྤྱོད་པ་ཏེ། གང་དག་གི་ལམ་གི་སྒྲ་ཐམས་ཅད་ལ་ཡང་རྟོག་ལ།
དེའི་བསམ་གཏན་དང་པོའི་སྒྲའི་ཚེར་མ་ལ་ཡང་སྒྲིབ་པར་མི་བྱེད་པ་དང་། དགེ་བར་རྟོག་པ་ལ་ཡང་རྣམ་པར་རྟོག་མོད་ཀྱི། བསམ་གཏན་གཉིས་པ་ལ་ཡང་སྒྲིབ་པར་
མི་འགྱུར་བ་དང་། དེ་དགའ་བ་དང་བདེ་བ་སྐྱེས་ཏེ་གནས་མོད་ཀྱི་དེའི་བསམ་གཏན་གསུམ་པ་ལ་སྒྲིབ་པར་མི་འགྱུར་བ་དང་། དེ་སེམས་ཅན་ཡོངས་སུ་སྨིན་པར་བྱ་བ་དང་།
དམ་པའི་ཆོས་ཡོངས་སུ་བཟུང་བའི་ཕྱིར། གཏང་སྙོམས་པ་ཡང་མ་ཡིན། བསམ་གཏན་བཞི་པ་ལ་སྒྲིབ་པར་ཡང་མི་འགྱུར་བ་སྟེ། དེ་བསམ་གཏན་བཞི་ལ་གནས་ན།
བསམ་གཏན་དང་རྣམ་པར་ཐར་པས་གཞོམ་པར་མི་ནུས་ཏེ། དེ་ཏིང་ངེ་འཛིན་གྱི་གནས་ཀྱང་མི་གཏོང་ལ་ཏིང་ངེ་འཛིན་གྱི་དབང་གིས་ཀྱང་མི་སྐྱེ་བ་ཏེ། དེ་ནི་བྱང་ཆུབ་
སེམས་དཔའི་ཏིང་ངེ་འཛིན་གྱི་སྟོབས་སོ། །དེ་ལ་བྱང་ཆུབ་སེམས་དཔའི་ཤེས་རབ་ཀྱི་སྟོབས་གང་ཞེ་ན། གང་འཇིག་རྟེན་དང་འཇིག་རྟེན་ལས་འདས་པའི་ཆོས་{ན་}

༄༅། །རྣམས་ཀྱིས་མི་ཆོམས་པའི་ཡེ་ཤེས་ཏེ། བྱང་ཆུབ་སེམས་དཔའ་སྐྱེས་མ་ཐག་ཏུ་བཟོའི་
གནས། འཇིག་རྟེན་ན་ཇི་སྙེད་སྤྱོད་པ་དམ་པ་དང་། དཀའ་བྱེད་པ་དང་རེད་པ་དེ་དག་ཐམས་ཅད་སློབ་དཔོན་མེད་པར་མངོན་དུ་གྱུར་ཏེ། གང་འཇིག་རྟེན་ལས་འདས་པ་
དག་ཀྱང་གང་གིས་འཇིག་རྟེན་དག་ཀྱང་གང་འཇིག་རྟེན་དག་སྒྲོལ་བ་བྱེད་དེ། དེ་དག་བྱང་ཆུབ་སེམས་དཔའི་ཤེས་རབ་དང་། ཡེ་ཤེས་ཀྱི་སྟོབས་ཀྱིས་བྱུང་བ། ལྷ་
དང་མི་རྣམས་ཀྱིས་མི་ཆོམས་པ་སྟེ། དེ་ནི་བྱང་ཆུབ་སེམས་དཔའི་ཤེས་རབ་ཀྱི་སྟོབས་སོ། །འདི་ན་ཡན་ལག་ལྔ་པའི་ལམ་གཞན་ནོ། །དེ་ལྟར་ན་བྱང་ཆུབ་སེམས་
དཔའི་ཡན་ལག་ལྔ་ལ་མཁས་པ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་དོ། །གཞན་ཡང་མདོར་སྡུས་ན། བྱང་ཆུབ་སེམས་དཔའ་རྣམས་ཀྱི་ལམ་ནི་མགོ་ཅིག་པ་སྟེ།
དེ་ནི་ལམ་བགྲོད་ཅིག་པའོ། །འདི་ལྟ་སྟེ། བྱང་ཆུབ་སེམས་དཔའ་གཅིག་བུ་གཉིས་སུ་མེད། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་གྲོགས་མེད་པར་
ཤིན་དུ་བརྩོན་པའི་སྟོབས་ཀྱི་མཐུ་ཡོངས་སུ་བཟུང་བའི་བསམ་པས་གོ་ཆ་བགོས་པ་སྟེ། གཞན་གྱིས་མ་བསྟན་པ་གཞན་གྱི་དྲིང་མི་འཇོག་པ། བདག་ཉིད་བྱེད་པ།
བདག་གི་སྟོབས་ཀྱི་ཡང་དག་པར་འཕགས་པ་སྟེ། དེ་ལྟར་གོ་ཆ་སྲ་བ་བགོས་ནས་གང་སེམས་ཅན་ཐམས་ཅད་ཀྱི་མ་ཐོབ་པ་དེ་བདག་གིས་ཐོབ་པར་བྱའོ། །གང་འཕགས་

པ་ཐམས་ཅད་དང་། གང་ཐེག་པ་ལ་གསར་དུ་ཞུགས་པའི་བྱང་ཆུབ་སེམས་དཔའ་ཐམས་ཅད་ཀྱི་མ་ཐོབ་པ་དེ་བདག་གིས་ཐོབ་པར་བྱའོ། སྦྱིན་པ་ནི་ངའི་གྲོགས་
མ་ཡིན་གྱི། དེ་ནི་སྦྱིན་པའི་གྲོགས་སོ། །བཟོད་པ་དང་བརྩོན་འགྲུས་དང་བསམ་གཏན་དང་། ཤེས་རབ་ནི་ངའི་གྲོགས་མ་ཡིན་གྱི། དེ་ནི་དེ་དག་གི་གྲོགས་སོ།།
དེ་ནི་ཕ་རོལ་ཏུ་ཕྱིན་པ་རྣམས་ཀྱིས་སླབ་པར་བྱ་བ་མ་ཡིན་གྱི་ཕ་རོལ་ཏུ་ཕྱིན་པ་རྣམས་ཀྱིས་སླང་བར་བྱ་བ་མ་ཡིན་ཀྱི་ཕ་རོལ་ཏུ་ཕྱིན་པ་རྣམས་ངས་སླང་བར་བྱའོ། །གོང་མ་བཞིན་
དུ་སྦྱར་ཏེ་དགེ་བོའི་རྩ་བ་ཐམས་ཅད་ཀྱི་སླང་བར་བྱ་བ་མ་ཡིན་གྱི། དགེ་བའི་རྩ་བ་ཐམས་ཅད་ངས་སླང་བར་བྱའོ། །ཞེས་དེ་ལྟ་བུའི་ཆོས་རྣམས་ལ་གྲོགས་མེད་ཅིག་ང་
ཅིག་པ་གཉིས་སུ་མེད་པས། རྡོ་རྗེའི་བདན་ལ་འདུག་ནས། བདུད་སྟོབས་དང་བཅས་པ་བཏུལ་ཏེ། སྐད་ཅིག་དང་ལྡན་པའི་ཤེས་རབ་ཀྱིས། བླ་ན་མེད་པ་ཡང་
དག་པར་རྫོགས་པའི་བྱང་ཆུབ་མངོན་རྫོགས་པར་འཚང་རྒྱ་བར་བྱའོ། །ཞེས་དེ་ལ་ངེས་པའི་རྟོག་པ་བསམ་གྱིའི་སྦྱོར་བ་དེ་ནི་བྱང་ཆུབ་སེམས་དཔའི་ལམ་བགྲོད་པ་ཅིག་
པུ་ཞེས་བྱ་བ་སྟེ། དེ་ལྟར་ན་བྱང་ཆུབ་སེམས་པའི་ལམ་བགྲོད་པ་ཅིག་པུ་ལ་མཁས་པ་ཤེས་རབ་ཀྱི་ཕ་རོལ་དུ་ཕྱིན་པ་ལ་སྤྱོད་དོ། །དེ་ནི་བྱང་ཆུབ་སེམས་དཔའི་རྣམས་ཀྱི་
ལམ་ལ་མཁས་པ་སྟེ། འདི་ལྟར་ན་བྱང་ཆུབ་སེམས་དཔའ་ལམ་ལ་མཁས་པ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་དོ། །དེ་ལ་བྱང་ཆུབ་སེམས་དཔའ་རྣམས་ཀྱི་རྟེན་ཅིང་

༄༅། །འབྲེལ་བར་འབྱུང་བ་ལ་མཁས་པ་གང་ཞེ་ན། འདི་བྱང་ཆུབ་སེམས་དཔའ་ཅིག་པུ་དབེན་པར་སོང་སྟེ། ནང་
དུ་ཡང་དག་གཞག་ནས་འདི་ལྟར་སེམས་ལ་རྟོགས་པ་སྐྱེ་སྟེ། སྡུག་བསྔལ་གྱི་ཕུང་པོ་འདི་གང་ལས་འབྱུང་བར་འགྱུར་སྙམ་པ་དང་། དེ་འདི་ལྟར་སེམས་ཏེ། ཚུལ་
བཞིན་མ་ཡིན་པ་བྱུང་བའི་ཕྱིར་མ་རིག་པ་འབྱུང་། མ་རིག་པ་བྱུང་བའི་ཕྱིར། འདུ་བྱེད་འབྱུང་། འདུ་བྱེད་འབྱུང་བའི་ཕྱིར་རྣམ་པར་ཤེས་པ་འབྱུང་། རྣམ་པར་ཤེས་
པ་{འ}བྱུང་བའི་ཕྱིར་མིང་དང་གཟུགས་འབྱུང་། མིང་དང་གཟུགས་བྱུང་བའི་ཕྱིར། སྐྱེ་མཆེད་དྲུག་འབྱུང་། སྐྱེ་མཆེད་དྲུག་བྱུང་བའི་ཕྱིར་རེག་པ་འབྱུང་། རེག་
པ་བྱུང་བའི་ཕྱིར་ཚོར་བ་བྱུང་། ཚོར་བ་བྱུང་བའི་ཕྱིར་སྲེད་པ་བྱུང་། སྲེད་པ་བྱུང་བའི་ལེན་པ་བྱུང་། ལེན་པ་བྱུང་བའི་ཕྱིར་སྲིད་པ་བྱུང་། སྲིད་པ་བྱུང་བའི་ཕྱིར་
སྐྱེ་བ་བྱུང་། སྐྱེ་བ་བྱུང་པའི་ཕྱིར་རྒ་ཤི་བྱུང་། རྒ་ཤི་བྱུང་བའི་ཕྱིར་མྱ་ངན་དང་སྨྲེ་སྔགས་འདོན་པ་དང་། སྡུག་བསྔལ་བ་དང་། ཡིད་མི་བདེ་བ་དང་། འཁྲུག་
པ་རྣམས་འབྱུང་བར་འགྱུར་རོ། །སྙམ་མོ། །དེ་ཡང་འདི་ལྟར་སེམས་ཏེ། ཇི་ལྟ་མི་གཡོ་བ་དང་། མི་བྱེད་པ་དང་། བདག་པོ་མེད་པ་དང་།

དགེ་བའི་རྒྱུ་ལས་བྱུང་བ་དང་། མི་དགེ་བའི་རྒྱུ་ལས་བྱུང་བ་དང་། མི་གཡོ་བའི་རྒྱུ་ལས་བྱུང་བ་དང་། མྱ་ངན་ལས་འདས་པའི་རྒྱུ་ལས་བྱུང་བའི་ཆོས་དེ་དག་
ཐམས་ཅད་རྐྱེན་ལས་བྱུང་བ་སྟེ། གང་ཡང་ལས་ཀྱི་རྒྱུ་གང་དག་གིས་སེམས་ཅན་གང་དག་གི་དབང་པོ་རྒྱུན་ཆད་པ་དང་། ལྷག་པའི་ཆོ་གའི་རྒྱུ་ཚད་མའི་རྒྱུ་
འབྲས་བུའི་འགྲུབ་པ་དང་། དེ་ལྟར་ཟིན་པ་དང་། མ་ཟིན་པ་ལ་གང་རྒྱུ་འདུས་བ་བྱུང་བ་དེ་ཐམས་ཅད་རབ་ཏུ་ཤེས་པ་སྟེ། དེ་ནི་བྱང་ཆུབ་སེམས་དཔའི་རྟེན་ཅིང་
འབྲེལ་བར་འབྱུང་བ་ལ་མཁས་པ་ཞེས་བྱའོ། །དེ་ཡང་གང་འགག་ཅེ་ན། ཚུལ་བཞིན་མ་ཡིན་པ་ཡིད་ལ་བྱེད་པ་འགག་པའི་ཕྱིར་མ་རིག་པ་འགག་གོ། མ་རིག་
པ་འགགས་པའི་ཕྱིར་འདུ་བྱེད་འགགས་པ་ནས། སྡུག་བསྔལ་གྱི་ཕུང་པོ་འབའ་ཤིག་གི་བར་དུ་འགག་པར་འགྱུར་རོ་ཞེས་དེ་སྙམ་དུ་སེམས་ཏེ། དེ་ལྟར་གང་
དེ་ལ་ཤེས་པ་དེ་ནི་རྟེན་ཅིང་འབྲེལ་བར་འབྱུང་བ་ལ་མཁས་པ་ཞེས་བྱའོ། །དེ་ཡང་ཆོས་{ས་}ཐམས་ཅད་ནི་རྒྱུ་ལ་རག་ལས། རྐྱེན་ལས་རག་ལས། འདུས་
པ་ལས་རག་ལས་པ་སྟེ། གང་རྒྱུ་དང་རྐྱེན་དང་འདུས་པ་ལས་རག་ལས་པ་དེ་ནི་བདག་གི་བྱིན་གྱི་བརླབ་པ་ཡིན། སྲོག་དང་གང་ཟག་གི་བྱིན་གྱི་བརླབ་པ་ཡིན་ཏེ།

༄༅། །དེ་ལ་བགྲང་པ་གང་ཡང་མེད་དོ་ཞེས་དེ་ལྟར་སེམས་ཏེ། གང་དེ་ལྟར་སེམས་པ་དེ་ནི་རྟེན་ཅིང་འབྲེལ་བར་
འབྱུང་བ་ལ་མཁས་པའོ། །དེ་ལྟར་བྱང་ཆུབ་སེམས་དཔའ་སངས་རྒྱས་ཀྱི་ཆོས་ཐམས་ཅད་ཀྱི་རྣམ་པའི་རྐྱེན་དུ་བློབ་པར་བྱེད་ལ་རྐྱེན་དེ་དག་ལ་ཡང་ཟད་པ་དང་།
འགག་པར་སོ་སོར་རྟོག་ལ། །སེམས་ཅན་ལ་ལྟ་བའི་ཕྱིར། ཟད་པ་དང་འགགས་པ་མ་ཡིན་པ་ཐོབ་པར་བྱེད་པ་དེ་ནི། བྱང་ཆུབ་སེམས་དཔའི་རྟེན་ཅིང་འབྲེལ་
འབྱུང་བ་ལ་མཁས་པའོ། །དེ་ལ་བྱང་ཆུབ་སེམས་དཔའི་ཆོས་ཐམས་ཅད་ལ་མཁས་པ་གང་ཞེ་ན། ཆོས་ཐམས་ཅད་ཅེས་བྱ་བ་ནི། འདི་ལྟ་སྟེ། འདུས་
བྱས་དང་འདུས་མ་བྱས་སོ། །དེ་ལ་བྱང་ཆུབ་སེམས་དཔའ་འདུས་བྱས་དང་འདུས་མ་བྱས་ལ་མཁས་པར་བྱ་སྟེ། དེ་ལ་འདུས་བྱས་ལ་མཁས་པ་གང་ཞེ་ན། གང་
ལུས་ཀྱི་འདུ་བྱེད་དང་། ངག་གི་འདུ་བྱེད་དང་། ཡིད་ཀྱི་འདུ་བྱེད་དོ། །གང་ལ་ལུས་དང་ངག་དང་ཡིད་ཀྱི་དགེ་བའི་འདུ་བྱེད་ཀྱིས་འདུས་མ་བྱས་པའི་བྱང་
ཆུབ་ལ་འདུས་མ་བྱས་པར་རྟོགས་པས་ཐམས་ཅད་མཁྱེན་པ་ཉིད་དུ་སྔོ་བ་དེ་ནི་འདུས་མ་བྱས་ལ་མཁས་པའོ། །གཞན་ཡང་འདུས་བྱས་ལ་མཁས་པ་ནི་འདི་ལྟ་སྟེ།
གང་སྦྱིན་པའི་ཕ་རོལ་དུ་ཕྱིན་པ་དང་། ཚུལ་ཁྲིམས་དང་། བཟོད་པ་དང་། བརྩོན་འགྲུས་དང་། བམས་གཏན་དང་། ཤེས་རབ་ཀྱི་ཕ་རོལ་ཕྱིན་པ་དང་།

ཕ་རོལ་ཏུ་ཕྱིན་པ་ལྔ་རྣམས་སྡུད་པའོ། །གང་ཡང་འདུས་མ་བྱས་བའི་ཤེས་པས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་ཕ་རོལ་ཏུ་ཕྱིན་པ་ལྔ་རྣམས་ཀྱིས་སྨོད་པར་མི་བྱེད་ཅིང་། ཕ་རོལ་
ཏུ་ཕྱིན་པའི་ཚོགས་ཐམས་ཅད་ལ་མཁས་པ་དང་། ཟག་པ་མེད་པའི་བྱང་ཆུབ་དེ་ལྟ་མོས་པས། གང་ཐམས་ཅད་མཁྱེན་པ་ཉིད་དུ་སྟོན་པ་དེ་ནི་དེའི་འདུས་མ་བྱས་ལ་མཁས་པའོ། །
གཞ་ན་ཡང་འདུས་མ་བྱས་ལ་མཁས་པ་ནི་སེམས་ཅན་ཐམས་ཅད་ལ་འོད་ཟེར་ཐོགས་པ་མེད་པ་དང་། སྡུ་བ་བཞིས་སེམས་ཅན་སྡུད་པའོ། །གང་ཡང་སྙེམས་པ་མེད་པའི་
ཕྱིར་སེམས་ཅན་ལ་བདག་མེད་པར་འཛིན་པ་དག་བསྡུ་བ་ལ་མཁས་ཤིང་། འདུས་མ་བྱས་པའི་བྱང་ཆུབ་ལ་མོས་ནས། ཐམས་ཅད་མཁྱེན་པ་ཉིད་དུ་སྔོ་བ་དེ་ནི། དེའི་
འདུས་མ་བྱས་ལ་མཁས་པའོ། །གཞན་ཡང་འདུས་མ་བྱས་ལ་མཁས་པ་ནི་གང་འཁོར་བའི་རྒྱུན་གྱི་ཀུན་ནས་སྦྱོར་བ་རྣམས་ཡང་དག་པར་མི་གཅོད་ལ། འཁོར་བའི་
རྒྱུན་ཀྱི་ཉོན་མོངས་པ་རྣམས་ཡང་དག་པར་གཅོད་པ་དང་། བྱང་ཆུབ་ཏུ་དམིགས་པའི་སྦྱོར་བ་རྣམ་རྒྱུན་ཆགས་པར་བྱེད་པ་དང་། སྦྱོར་བ་ཕྱོགས་ཅིག་པ་རྣམས་མི་སྡུད་
པར་སྤྱོད་པ་དེ་ནི་འདུས་བྱས་ལ་མཁས་པ་ཞེས་བྱའོ། །གང་ཡང་སྟོང་པ་ཉིད་དང་། མཚན་མ་མེད་པ་དང་། སྨོན་པ་མེད་པའི་ཆོས་རྣམས་ལ་དྲིས་པར་བྱ་
བ་ཤེས་ཤིང་། མངོན་སུམ་དུ་མཁས་པ་དང་། བྱང་ཆུབ་ཏུ་གཞན་གྱི་དྲིང་ལ་མི་འཇོག་ཅིང་འདུས་མ་བྱས་ཀྱང་མངོན་སུམ་དུ་མི་བྱེད་པ་དེ་ནི། འདུས་མ་བྱས་ལ་

༄༅། །མཁས་པའོ། །གཞན་ཡང་ཁམས་གསུམ་ན་སྤྱོད་ཀྱང་། ཁམས་གསུམ་ན་སྤྱོད་པའི་ཉོན་མོངས་པ་རྣམས་ཀྱི་མི་
གོས་པ་དེ་ནི་དེའི་འདུས་བས་ལ་མཁས་པའོ། །གང་ཡང་ཁམས་གསུམ་ལས་འབྱུང་བའི་ཡེ་ཤེས་རབ་ཏུ་ཤེས་ཀྱང་འབྱུང་བའི་མཁས་སུ་མི་ལྟུང་བ་དེ་ནི། འདུས་མ་བྱས་
ལ་མཁས་པ་ཞེས་བྱའོ། །གང་ཆོས་ཐམས་ཅད་ལ་མཁས་པ་ཞེས་བྱ་བ་ནི། ཐམས་ཅད་མཁྱེན་པའི་ཚིག་བླ་དགས་སོ། །གང་ཐམས་ཅད་མཁྱེན་པ་ཉིད་ཀྱི་ཡེ་ཤེས་རྟོགས་
པ་ཡོངས་སུ་རྫོགས་པ་དེ་ནི། ཤེས་རབ་དང་མཁས་པ་མེད་ན་འབྱུང་བར་མི་འགྱུར་བས་དེའི་ཕྱིར་ཆོས་ཐམས་ཅད་ལ་མཁས་པ་ཞེས་བྱ་སྟེ། དེ་ལྟར་ན་བྱང་ཆུབ་སེམས་
དཔའ་ཆོས་ཐམས་ཅད་ལ་མཁས་པ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་དོ། །ཤ་རིའི་བུ་དེ་ལྟར་ན་བྱང་ཆུབ་སེམས་དཔའ་སེམས་དཔའ་ཆེན་པོ་བྱང་ཆུབ་སེམས་དཔའི་
སྡེ་སྣོད་ལ་གནས་པ། ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པ། ཤེས་རབ་རྣམ་པར་འབྱེད་པ་ལ་མཁས་ཤིང་། མཁས་པ་བཅུ་བོ་དེ་དག་ལ་ཡང་མཁས་པས་ཤེས་
རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་དོ། །དེ་ལ་ཤེས་རབ་ནི་གང་། ཕ་རོལ་ཏུ་ཕྱིན་པ་རྣམས་ཀྱི་དོན་ནི་གང་ཞེ་ན། ཤེས་རབ་ཅེས་བྱ་བ་ནི་དགེ་བ་དང་། མི་དགེ་བའི་ཆོས་
རྣམས་རབ་ཏུ་ཤེས་སོ། །ཤེས་རབ་ནི་ངེས་པར་འབྱེད་པའི་ཆ་དང་འཐུན་པའི་ཆོས་རྣམས་ཀྱི་མངོན་སུམ་མོ། །འཕགས་པའི་ཆོས་ཆོས་མངོན་སུམ་དུ་གྱུར་བའི་ཕྱིར།

ཚད་མར་གྱུར་པ་ནི་ཤེས་རབ་པོ། །ཆོས་གང་ཡང་དག་པ་ཇི་ལྟ་བ་བཞིན་དུ་རྟོགས་པའི་ཚད་མར་གྱུར་པའོ། །ཤེས་རབ་ནི་ལྟ་བར་འགྱུར་བ་ཐམས་ཅད་དང་།
ཀུན་ནས་ལྡང་བ་དང་། སྒྲིབ་པར་བྱེད་པའི་ཆོས་རྣམས་རབ་ཏུ་རྟོགས་པའོ། །ཤེས་རབ་ནི་འདོད་པ་དང་། ཚོལ་བ་དང་། སྨོན་ལམ་ཐམས་ཅད་ཀྱི་སྨོན་ལམ་བྲལ་བའོ། །
ཤེས་རབ་ནི་ཤིན་དུ་སྦྱངས་པའི་ཕྱིར་སིམ་པར་བྱེད་པའོ། །ཤེས་རབ་ནི་ཆོས་ཀྱི་དགའ་བ་ལ་དམིགས་པ་རྣམ་པར་མི་གཅོད་པའི་ཕྱིར་རབ་ཏུ་དགའ་བར་བྱེད་པའོ། །ཤེས་
རབ་ནི་ཡེ་ཤེས་ཐམས་ཅད་མངོན་སུམ་དུ་གྱུར་པའི་ཕྱིར་རྟེན་པའོ། །ཤེས་རབ་ནི་བྱང་ཆུབ་ཀྱི་ཆོས་ཐམས་ཅད་ཀྱི་གནས་སོ། །ཤེས་རབ་ནི་ཐེག་པ་ཇི་ལྟ་བ་བཞིན་གྱི་འབྲས་བུ་
རྟོགས་པའི་ཕྱིར་ཐོས་པའི་མཚན་ཉིད་དོ། །ཤེས་རབ་ནི་རང་བཞིན་གྱིས་ཡེ་ཤེས་སྣང་བ་རབ་ཏུ་ཤེས་པའི་མཚན་ཉིད་དོ། །ཤེས་རབ་ནི་ཆུ་བོ་ཐམས་ཅད་ལས་སྒྲོལ་བའི་ཕྱིར་
རབ་ཏུ་སྒྲོལ་བའོ། །ཤེས་རབ་ནི་ཡང་དག་པར་གྱུར་པ་ལ་འདྲེན་པའོ། །ཤེས་རབ་ནི་དགེ་བའི་ཆོས་ཐམས་ཅད་རབ་ཏུ་འཛིན་པའོ། །ཤེས་རབ་ནི་ཉོངས་པའི་བག་ལ་ཉལ་
ཐམས་ཅད་དང་བྲལ་བར་བྱེད་པའོ། །ཤེས་རབ་ནི་ཆོས་ཐམས་ཅད་ཀྱི་སྤྱི་བོ་ཐོབ་པའི་མཆོག་གོ། ཤེས་རབ་ནི་རང་བྱུང་བའི་ཡེ་ཤེས་རྟོགས་པར་བྱ་བ་དམ་པའོ། །ཤེས་
རབ་ནི་ཁམས་སུམ་དང་མ་འདྲེས་པས་རྒྱུ་བ་དང་བྲལ་བའོ། །ཤེས་རབ་ནི་འཕགས་པ་ཐམས་ཅད་ཀྱིས་ཤིན་དུ་བཟུང་བའོ། །ཤེས་རབ་ནི་མཚན་མར་ཡོངས་སུ་རྟོགས་པ་

༄༅། །ཐམ་མ་ཅད་སྤངས་པས་སྨོན་ལམ་རྣམ་པ་ཆད་པའོ། །ཤེས་རབ་ནི་མུན་པ་མུན་གནག་དང་བྲལ་བས་བག་མེད་པའི་གཉེན་པའོ། །
ཤེས་རབ་ནི་རྣལ་འབྱོར་སྤྱོད་པའི་ས་ལ་གནས་པ་ཐམས་ཅད་ཀྱི་སྦྱོར་བའོ། །ཤེས་རབ་ནི་ཐམས་ཅད་མཁྱེན་བའི་ཡེ་ཤེས་ཀྱི་ལམ་གནས་པ་རྣམས་ཀྱི་རབ་ཏུ་འདྲེན་པའོ། །ཤེས་རབ་ནི་
མ་རིག་པའི་ཀླུང་གི་མུན་པ་རབ་རིབ་ཀྱི་སྤྲིན་འཇོམ་པར་བྱེད་པས་སྣང་བར་བྱེད་པའོ། །ཤེས་རབ་ནི་མིག་ལ་ཇི་ལྟར་མོས་པ་རྣམས་ཀྱི་མིག་ཐམས་ཅད་སྦྱིན་པར་བྱེད་པའོ། །ཤེས་རབ་ནི་
མིང་དང་གཟུགས་ཀྱི་ལམ་ལས་འདས་པའི་ཕྱིར་ཐག་པ་མེད་པའོ། །ཤེས་རབ་ནི་བདེན་པ་ལས་བྱུང་བས་དོན་པའོ། །ཤེས་རབ་ནི་ཤིན་དུ་དུལ་བའི་ཕྱིར་མི་འཁྲུགས་པའོ། །
ཤེས་རབ་ནི་ཡེ་ཤེས་རབ་ཀྱི་སྒོའི་སྣང་བའོ། །ཤེས་རབ་ནི་ཐམས་ཅད་ལས་འདས་པའི་ཕྱིར་ཟག་པ་མེད་པའོ། །ཤེས་རབ་ནི་རྟེན་ཅིང་འབྲེལ་པར་འབྱུང་བ་ལ་འཇུག་བར་མཐོང་
བའི་ཕྱིར་འགལ་བ་མེད་དོ། །ཤེས་རབ་ནི་ལེན་པའི་འཆིང་བ་ཐམས་ཅད་བཅོད་པའི་བྱེད་པ་ཐམས་ཅད་དོ། །ཤེས་རབ་ནི་སྒྲིབ་པར་བྱེད་པའི་ཆོས་ཐམས་ཅད་དང་ལྷན་ཅིག་ཏུ་
མི་གནས་པས་མ་འདྲེས་པའོ། །ཤ་རིའི་བུ་དེ་ལྟ་བས་ན་སེམས་ཅན་ཐམས་ཅད་ཀྱི་སེམས་དང་སྤྱོད་པ་ཇི་ལྟ་བ་བྱང་ཆུབ་སེམས་དཔའ་རྣམས་ཀྱི་ཤེས་རབ་ཀྱི་ལས་དང་ཡེ་ཤེས་
ཀྱི་སྤྱོད་པ་ཡང་དེ་རྙེད་དོ། །སེམས་ཅན་བམས་ཅད་ཀྱི་བསམ་པ་ཇི་སྙེད་པ། བྱང་ཆུབ་སེམས་དཔའི་ཤེས་རབ་ཀྱི་དཔྱོད་པ་དང་། ཡེ་ཤེས་ཀྱང་དེ་སྙེད་དོ་སེམས་

ཅན་ཐམས་ཅད་ཀྱི་ཉོན་མོངས་པའི་སྒོ་སྙེད་པ། བྱང་ཆུབ་སེམས་དཔའི་ཤེས་རབ་ལ་འཇུག་པའི་སྒོ་ཡང་རྙེད་དོ། །ཉོན་ཐོས་དང་རང་སངས་རྒྱས་དང་ཡང་དག་
པའི་རྫོགས་པའི་སངས་རྒྱས་རྣམས་ཀྱི་ཡོངས་སུ་ཤེས་པ་ཇི་སྙེད་པ། ཤེས་རབ་གནས་ཀྱང་དེ་སྙེད་དེ། བྱང་ཆུབ་སེམས་དཔས་ཐམས་ཅད་ལ་བསླབ་པར་བྱ་ཏེ།
དེ་ནི་བྱང་ཆུབ་སེམས་དཔའི་ཤེས་རབ་ཅེས་བྱའོ། །དེ་ལ་ཕ་རོལ་ཏུ་ཕྱིན་པའི་དོན་གང་ཞེ་ན། ཤེས་རབ་གང་ཡིན་པ་ཕ་རོལ་ཏུ་ཕྱིན་པའི་དོན་དེ་ཡིན་ཏེ། དགེ་བའི་
ཆོས་རྣམས་རབ་ཏུ་ཤེས་པ་དེ་ནི་ཕ་རོལ་ཏུ་ཕྱིན་པའི་དོན་ཏོ། །་གོང་མ་བཞིན་དུ་སྦྱར་ཏེ་ཕ་རོལ་ཏུ་ཕྱིན་པ་ཐམས་ཅད་ཀྱི་ཚིག་ཀྱང་དེ་བཞིན་དུ་དཔྱད་པར་བྱའོ། །
གཞན་ཡང་བྱང་ཆུབ་སེམས་དཔའི་སྤྱོད་པའི་ཁྱད་པར་ཡོངས་སུ་རྫོགས་པ་ནི་ཕ་རོལ་ཏུ་ཕྱིན་པའི་དོན་ཏོ། །གཞན་ཡང་ཐམས་ཅད་མཁྱེན་པའི་ཡེ་ཤེས་ཡོངས་སུ་
རྫོགས་པའི་དོན་ནི་ཕ་རོལ་ཏུ་ཕྱིན་པའི་དོན་ཏོ། །འདུས་བྱས་དང་། འདུས་མ་བྱས་པའི་ཆོས་ལ་མངོན་པར་མ་ཆགས་པའི་དོན་ནི། ཕ་རོལ་ཏུ་ཕྱིན་པའི་
དོན་ཏོ། །འཁོར་བའི་ཉེས་པ་ཁོང་དུ་ཆུད་པའི་དོན་ནི། །ཕ་རོལ་ཏུ་ཕྱིན་པའི་དོན་ཏོ། །ཟད་མི་ཤེས་པའི་ཆོས་ཀྱི་མཛོད་སྟོན་པའི་དོན་ནི།
ཕ་རོལ་ཏུ་ཕྱིན་པའི་དོན་ཏོ། །སྒྲིབ་པ་མེད་པའི་རྣམ་པར་ཐར་པ་ཡོངས་སུ་རྫོགས་པའི་དོན་ནི། ཕ་རོལ་ཏུ་ཕྱིན་པའི་དོན་ཏོ། །སྦྱིན་པ་མཉམ་

༄༅། །པ་ཉིད་དང་། ཚུལ་ཁྲིམས་དང་། བཟོད་པ་དང་། བརྩོན་འགྲུས་དང་། བསམ་
གཏན་དང་། ཤེས་རབ་མཉམ་པ་ཉིད་རྟོགས་པའི་དོན་ནི། ཕ་རོལ་ཏུ་ཕྱིན་པའི་དོན་ཏོ། །རྣམ་པར་ངེས་པའི་དོན་ནི་ཕ་རོལ་དུ་ཕྱིན་པའི་དོན་ཏོ། །སེམས་ཅན་ཐམས་
ཀྱི་ཁམས་འཇུག་པའི་དོན་ནི་ཕ་རོལ་ཏུ་ཕྱིན་པའི་དོན་ཏོ། །མི་སྐྱེ་བའི་ཆོས་ལ་བཟོད་པ་ཡོངས་སུ་རྫོགས་པའི་དོན་ནི། ཕ་རོལ་ཏུ་ཕྱིན་པའི་དོན་ཏོ། །ཕྱིར་མི་
ལྷོག་པའི་ས་ཡོངས་སུ་རྫོགས་པའི་དོན་ནི། ཕ་རོལ་ཏུ་ཕྱིན་པའི་དོན་ཏོ། །སངས་རྒྱས་ཀྱི་ཞིང་ཡོངས་སུ་རྫོགས་པའི་དོན་ནི། ཕ་རོལ་ཏུ་ཕྱིན་པའི་དོན་ཏོ། །
སེམས་ཅན་ཡོངས་སུ་སྨིན་པར་བྱ་བའི་དོན་ནི་ཕ་རོལ་ཏུ་ཕྱིན་པའི་དོན་ཏོ། །བྱང་ཆུབ་ཀྱི་སྙིང་པོ་ཡང་དག་པར་ཐོབ་བའི་དོན་ནི་ཕ་རོལ་ཏུ་ཕྱིན་པའི་དོན་ཏོ། །བདུད་
ཐམས་ཅད་རབ་ཏུ་འདུལ་བའི་དོན་ནི་ཕ་རོལ་ཏུ་ཕྱིན་པའི་དོན་ཏོ། །སངས་རྒྱས་ཆོས་ཐམས་ཅད་ཡོངས་སུ་རྫོགས་པའི་དོན་ནི་ཕ་རོལ་ཏུ་ཕྱིན་པའི་དོན་ཏོ། །གཞན་
ཡང་བྱང་ཆུབ་སེམས་དཔའི་སྡེ་སྣོད་ཀྱི་ཆོས་ཀྱི་རྣམ་གྲངས་གཞོག་པར་བྱེད་པའི་དོན་ནི་ཕ་རོལ་ཏུ་ཕྱིན་པའི་དོན་ཏོ། །ཤ་རིའི་བུ་བྱང་ཆུབ་སེམས་དཔའི་སྡེ་སྣོད་ཀྱི་ཆོས་ཀྱི་རྣམ་
གྲང་ཕ་རོལ་ཏུ་ཕྱིན་པའ་ཐམས་ཅད་ཀྱི་ཕ་རོལ་ཏུ་སོང་བར་འགྱུར་རོ། །ཤ་རིའི་བུ་དེ་བས་ན་ཐེག་པ་ཆེན་པོ་ལ་གནས་པའི་རིགས་ཀྱི་བུ་མོས། །བྱང་ཆུབ་སེམས་དཔའི་

སྡེ་སྣོད་ཀྱི་ཆོས་ཀྱི་རྣམ་གྲངས་འདི་། བླང་བར་བྱ་གཟུང་བར་བྱ། ཀློག་པར་བྱ། གཞན་དག་ལ་ཡང་བཤད་པར་བྱ། རྒྱ་ཆེན་བསྟན་པར་བྱའོ། །དེ་ཅིའི་
ཕྱིར་ཞེ་ན། ཤ་རིའི་བུ་བྱང་ཆུབ་སེམས་དཔའི་སྡེ་སྣོད་ཀྱི་ཆོས་ཀྱི་རྣམ་གྲངས། ཤིན་དུ་མཉམ་བླངས། བཟུང་། ཀླགས། ཀུན་ཆུབ་པར་བྱས།
གཞན་དག་ལ་ཡང་བཤད། རྒྱ་ཆེར་ཡང་དག་པར་རབ་ཏུ་བསྟན་ན། ཡོན་ཏན་བཅུ་པོ་འདི་དག་ཐོབ་པར་འགྱུར་རོ། །བཅུ་གང་ཞེ་ན། འདི་ལྟ་སྟེ། རབས་
གཞན་དུ་འཕོས་ནས། བཟོའི་གནས་དང་། ལས་ཀྱི་གནས་ཐམས་ཅད་ལ་རྟོགས་པར་ཁོང་དུ་ཆུད་པར་འགྱུར། རིགས་མཐོ་ཞིང་བཙུན་པར་འགྱུར་རོ། །དབང་
ཚེ་བར་གྲགས་པར་འགྱུར། ཚིག་བཙུན་པར་འགྱུར། ལོང་སྤྱོད་ཆེ་བ་འགྱུར། ལྷ་དང་མི་རྣམས་ལ་འགགས་པར་འགྱུར། འཁོར་ལོས་སྒྱུར་བའི་
རྒྱལ་པོ་ཐོབ་པར་འགྱུར། ཚངས་པ་ཐོབ་པར་འགྱུར། ཐམས་ཅད་དུ་བྱང་ཆུབ་ཀྱི་སེམས་དང་མི་འབྲལ་བར་འགྱུར་ཏེ། ཡོན་ཏན་གྱི་ཕན་ཡོན་འདི་བཅུ་འཐོབ་བར་འགྱུར་རོ། །
དེ་གཞན་ཡང་ཡོན་ཏན་གྱི་ཕན་ཡོན་བཅུའི་ཐོབ་པར་འགྱུར་ཏེ། བཅུ་གང་ཞེ་ན། གཅེར་པུ་པའི་རྩོད་པ་དང་འདྲེས་པ་མ་ཡིན་པར་འགྱུར་བ་དང་། བདག་དུ་མི་ལྟ་བ་དང་།
སེམས་ཅན་དུ་མི་ལྟ་བ་དང་། སྲོག་ཏུ་མི་ལྟ་བ་དང་། གང་གང་ཟག་ཏུ་མི་ལྟ་བ་དང་། ཆད་པར་མི་ལྟ་བ་དང་། རྟགས་པར་མི་ལྟ་བར་འགྱུར་བ་དང་། དངོས་པོ་ཐམས་

༄༅། །ཅད་ལ་མི་ལྟ་བ་དང་། རབ་ཏུ་འབྱུང་བ་ལ་དགའ་བར་སེམས་བསྐྱེད་པ་འཐོབ་པ་དང་། ཐོས་པའི་ཚིག་འབྲུ་མྱུར་དུ་
ཁོང་དུ་ཆུད་པར་འགྱུར་བ་སྟེ། ཡོན་ཏན་གྱི་ཕན་ཡོན་བཅུ་པོ་དེ་དག་འཐོབ་པར་འགྱུར་རོ། །དེ་གཞན་ཡང་ཡོན་ཏན་གྱི་ཕན་ཡོན་བཅུ་འཐོབ་བར་འགྱུར་ཏེ། བཅུ་གང་
ཞེ་ན། དྲན་པ་དང་ལྡན་པ་དང་འགྱུར་བ་དང་། བློ་གྲོས་དང་ལྡན་པར་འགྱུར་བ་དང་། རྟོགས་པ་དང་ལྡན་པར་འགྱུར་བ་དང་། མོས་པ་དང་ལྡན་པར་འགྱུར་
བ་དང་། ཤེ་རབ་དང་ལྡན་པར་འགྱུར་བ་དང་། དལ་བ་ཕུན་སུམ་ཚོགས་པ་རྙེད་པར་འགྱུར་བ་དང་། ཚེ་རབས་དྲན་པར་འགྱུར་བ་དང་། རང་བཞིན་གིས་འདོད་
ཆགས་ཆུང་ཏེ། འདོད་ཆགས་མདོ་བ་མ་ཡིན་ལ། དེ་ཤིན་དུ་འདོད་ཆགས་ཀྱི་གདུང་བས་ཡོངས་སུ་མི་གདུང་བ་དང་། རང་བཞིན་ཞེ་སྡང་ཆུང་ཏེ། ཞེ་སྡང་
བདོ་བ་མ་ཡིན་ལ་དེ་ཤིན་དུ་ཞེ་སྡང་གིས་གདུང་བས་ཡོངས་སུ་མི་གདུང་བ་དང་། རང་བཞིན་གིས་གཏི་མུག་ཆུད་སྟེ། གཏི་མུག་བདོ་བ་མ་ཡིན་ལ་དེ་ཤིན་དུ་གཏི་མུག་
གདུད་པས་ཡོངས་སུ་མི་འགྱུར་བ་སྟེ། ཡོན་ཏན་གྱི་ཕན་ཡོན་བཅུ་པོ་དེ་དག་ཐོབ་པར་འགྱུར་རོ། །དེ་བཞིན་ཡང་ཡོན་ཏན་གྱི་ཕན་ཡོན་བཅུ་ཐོབ་པར་འགྱུར་ཏེ།
བཅུ་གང་ཞེན། འདི་ལྟ་སྟེ། ཤེས་རབ་མྱུར་བར་འགྱུར། ཤེས་རབ་རྣོ་བར་འགྱུར། ཤེས་རབ་བརྒྱ་ཆེ་བར་འགྱུར། ཤེས་རབ་ཟབ་པར་འགྱུར།

ཤེས་རབ་དེས་པར་འགྱུར། དེ་བཞིན་གཤེགས་པ་མངོན་དུ་མཐོང་ཞིང་། མཐོང་ནས་ཚིགས་སུ་བཅད་པའི་དབྱངས་ཀྱི་སྟོང་པ་དང་། དེ་བཞིན་གཤེགས་པ་ལ་
ཚུལ་གྱིས་ཞུ་བ་ཡོངས་སུ་ཞུ་ཞིང་། ཚུལ་བཞིན་གྱི་ཞི་བ་ཞུས་ནས་ལན་ལྡོན་པར་འགྱུར་བ་སྟེ། ཡོན་ཏན་གྱི་ཕན་ཡོན་བཅུ་པོ་དེ་དག་ཐོབ་པར་འགྱུར་རོ། །དེ་གཞན་
ཡང་ཡོན་ཏན་གྱི་ཕ་ཡོན་བཅུ་ཐོབ་པར་འགྱུར་ཏེ། བཅུ་གང་ཞེ་ན། འདི་ལྟ་སྟེ། དགེ་བའི་གཤེས་གཉེན་ཐམས་ཅད་མ་ཉེས་པར་བྱས་པར་འགྱུར་པ་དང་།
བདུད་ཀྱི་བཅིངས་པ་ཐམས་ཅད་ལྷོད་པར་བྱས་པར་འགྱུར་བ་དང་། དེས་བདུད་ཐམས་ཅད་ཚར་གཅོད་པར་འགྱུར་བ་དང་། ཉོན་མོངས་པ་ཐམས་ཅད་སྨད་པར་
འགྱུར་བ་དང་། འདུ་བྱེད་ཐམས་ཅད་དུ་གཏོགས་པ་ལས་ཡིད་སྐྱོད་པར་འགྱུར་བ་དང་། འགྲོ་བ་ངན་པར་འགྲོ་བའི་ལམ་ཐམས་ཅད་ལ་རྒྱབ་ཀྱིས་ཕྱོགས་པར་འགྱུར་བར་དང་།
མྱ་ངན་ལས་འདའ་བར་འགྲོ་བའི་ལམ་མངོན་དུ་འགྱུར་བ་དང་། འཁོར་བ་ཐམས་ཅད་ལས་སྒྲོལ་བའི་སྦྱིན་པ་བྱིན་པར་འགྱུར་བ་དང་། བྱང་ཆུབ་སེམས་དཔའ་ཐམས་ཅད་ཀྱི་ཆོ་གའི་
རྗེས་སུ་ཞུགས་པར་འགྱུར་བ་དང་། སངས་རྒྱས་བཅོམ་ལྡན་འདས་ཐམས་ཅད་ཀྱི་བཀའི་རྗེས་སུ་ཞུགས་པར་འགྱུར་བ་ཏེ། ཡོན་ཏན་གྱི་ཕན་ཡོན་བཅུ་པོ་དེ་དག་ཐོབ་པར་
འགྱུར་རོ། །ཤ་རིའི་བུ་བྱང་ཆུབ་སེམས་དཔའི་སྡེ་སྣོད་ཀྱི་ཆོས་ཀྱི་རྣམ་གྲངས་ཤིན་དུ་མཉན། བླངས། བཟུངས་བླགས། ཀུན་ཆུབ་བར་བྱས། གཞན་ལ་

༄༅། །ཡང་བཤད་ཅིང་རྒྱ་ཆེར་ཡང་དག་པར་རབ་ཏུ་བསྟན་ན། ཡོན་ཏན་གྱི་ཕན་ཡོན་འདི་སྙེད་ཐོབ་པར་འགྱུར་རོ། །
དེ་ནས་བཅོམ་ལྡན་འདས་ཀྱི་དོན་དེ་ཉིད་རྒྱས་པར་བསྟན་པའི་ཕྱིར། དེའི་ཚེ་ཚིགས་སུ་བཅད་པ་འདི་དག་གསུངས་སོ། །གང་དག་མདོ་སྡེ་རྒྱལ་པོ་འདི་འཛིན་པ།
མཁས་པ་དེ་དག་ཤེས་རབ་མཐའ་ཡས་འགྱུར། །ཆོས་དད་ཆོས་རྣམས་ལ་ཡང་མཁས་པར་འགྱུར། །ཚིག་དང་ཁྱད་པར་འཕགས་ཤིང་ཡི་གེ་རྫོགས། །གང་
ཞིག་མདོ་སྡེ་རྒྱལ་པོ་འདི་འཛིན་པ། །དེ་ནི་རབ་དགའ་ཤིན་དུ་མགུ་སྐྱེས་ནས། །དགེ་སློང་དེ་ནི་འདིར་ཡང་ཆོས་འཆད་དེ། །རྟག་ཏུ་ཆོས་ཀྱི་སྦྱིན་པ་བྱེད་པར་འགྱུར།
སེམས་ཅན་རྣམས་ནི་མང་དུ་ཆོས་ཐོས་ནས། །ཀྱེ་མའོ་ཡོན་ཏེན་ཆེན་པོ་འཆད་འབྱེད་པ། །ནམ་ཞིག་བདག་ཅག་འདི་འདྲིའི་ཆོས་སྟོན་ཅིང་། །མདོ་སྡེ་འདི་འདྲ་འཛིན་པར་
འགྱུར་ཞེ་ན་ཟེར། གང་དག་དེ་འདྲ་ཤེས་རབ་ལྡན་མཆོག་རྣམས། །ཆོས་རྣམ་གང་ལ་འང་ཞུམ་པར་མི་འགྱུར་ཏེ། །དྲན་དང་ཡེ་ཤེས་ཀྱིས་ནི་འཕགས་པ་དང༌། །བླ་ན་
མེད་པའི་ཡེ་ཤེས་ཚིག་སྟོན་འགྱུར། །གང་དག་མདོ་སྡེའི་རྒྱལ་པོ་འདི་འཛིན་པ། །དེ་ནི་འཕགས་པས་རྟག་སྔགས་རྒྱལ་པས་གནས། །ཆོས་ཚིག་ལེགས་པར་བཤད་པ་ཚོལ་
བར་བྱེད། །དེ་ནི་ཐོས་པས་རྟག་ཏུ་འཕགས་པར་འགྱུར། །ཐོས་ནས་དོན་ནི་ཉེ་བར་འཛིན་པར་བྱེད། །ཤེས་རབ་ལྡན་པ་འབྲུལ་མི་སྙེམས་ཏེ། དོན་ལ་ལྟ་བས་

རྟོགས་པར་འཕེལ་བར་འགྱུར། །དེའི་ཡེ་ཤེས་རྟག་ཏུ་ཚད་དོ། །ཡེ་ཤེས་མཐའ་ཡས་དོན་ཀྱང་མཐའ་ཡང་ཏེ། སེམས་དཔའ་མཐའ་ཡས་དམ་པའི་དོན་ལ་མཁས།
དེའི་ཡོན་ཏན་ཕྱོགས་སུ་དང་ཕྱོགས་སུ་འགྲོ། །དེའི་ཐོས་པའི་ཡོན་ཏན་འདི་དག་གོ། །དེའི་འདོད་ཆགས་ཆུང་ལ་ཞེ་སྡང་ཆུང་། །དེའི་གཏི་མུག་ཤིན་དུ་རབ་ཏུ་ཆུང་།
སེམས་ཀྱང་ཤིན་དུ་དག་པ་རྙེད་པར་འགྱུར། །དེའི་ཐོས་པའི་ཡོན་ཏན་འདི་དག་གོ། །ལོངས་སྤྱོད་རྙེད་ནས་རྒྱགས་པར་མ་འགྱུར་ཏེ། །འདི་ལ་སྙིང་པོ་ཇི་ཞེས་དོན་ལ་རྟོག།
ལོངས་སྤྱོད་སྙིང་པ་མེད་པར་རབ་ཤེས་ནས། དེ་ནི་ལོངས་སྤྱོད་མི་ལྟ་རབ་ཏུ་འབྱུང་། །མངོན་པར་འབྱུང་སྟེ་དགོན་པར་གནས། །རྟག་ཏུ་གཡེལ་བ་མེད་པ་དང་།
ཆོས་རྣམས་ཐོས་པས་མི་ངོམས་ཏེ། །ཆོས་སྦྱིན་པ་ལ་སེར་སྣ་མེད། འཇིག་རྟེན་པོའི་དྲུང་ཉིད་ཏུ། སོང་སྟེ་ཞུ་བ་ཞུ་བྱེད་པས། །དེ་ཕྱིར་དེའི་ཡེ་ཤེས་འཕལ། དེ་ལ་
དཀར་པོ་འབྲི་མེད། ཤི་རིའི་བུ་དེ་ནི་བྱང་ཆུབ་སེམས་དཔའ་རྣམས་ཀྱི་ཤེས་རབ་ཀྱི་ཕ་རོལ་ཏུ་ཕྱིན་པ་སྟེ། བྱང་ཆུབ་སེམས་དཔའ་དེ་ལ་བརྩོན་པ་བྱང་ཆུབ་སེམས་
དཔའི་སྤྱད་པ་སྤྱོད་དོ། །དེ་ནི་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བརྩོན་པ་ཞེས་བྱའོ། །དེ་ལ་སྡུ་བའི་དངོས་པོའི་རྗེས་སུ་འཇུག་པ་ཞེ་ན། འདི་བཞིན་བྱང་ཆུབ་
དཔའ་རྣམས་ཀྱི་བསྡུ་བའི་དངོས་པོ་སྟེ། བསྡུ་བའི་དངོས་པོ་དེ་དག་གིས། བྱང་ཆུབ་སེམས་དཔའི་ཡུན་རིང་པོར་སེམས་ཅན་རྣམས་ཡང་དག་པར་སྡུད་པར་བྱེད་དོ།།

༄༅། །བཞི་གང་ཞེ་ན། འདི་ལྟ་སྟེ། སྦྱིན་པ་དང་། སྙན་པར་སྨྲ་བ་དང་། དོན་འཐུན་པ་དང་དོན་མཚུངས་
པ་སྟེ། དེ་དག་ནི་བསྡུ་བའི་དངོས་པོ་བཞི་ཞེས་བྱའོ། །དེ་ལ་སྦྱིན་པ་གང་ཞེ་ན་འདི་ལྟ་སྟེ། ཟང་ཟིང་སྦྱིན་པ་དང༌། མི་འཇིགས་པ་སྦྱིན་པ་དང་། ཆོས་སྦྱིན་པ་སྟེ།
དེ་ནི་སྦྱིན་པའོ། །དེ་ལ་སྙམ་པར་སྨྲ་བ་གང་ཞེ་ན། །སློང་བ་དང་། ཆོས་ཉན་པ་ལ་སྙན་པར་སྨྲ་བའོ། །དེ་ལ་དོན་བྱེད་པ་ནི་བདག་དང་གཞན་གྱི་བསམ་པ་
ཡོངས་སུ་རྫོགས་པར་བྱེད་པའོ། །དོན་འཐུན་པ་ནི་ཐེག་པ་གང་ལ་ཡོན་ཏན་དུ་འདུ་ཤེས་པའི་ཐེག་པ་དང་། ཆོས་དེ་དག་ལ་འཛིན་པར་བྱེད་པའི་སེམས་ཅན་རྣམས་
གཞོག་པའོ། །གཞན་ཡང་སྦྱིན་མ་ནི་གང་སློབ་པ་ལ་ཡིན་དང་བར་བྱེད་པ་སྟེ། དེ་ནི་སྦྱིན་པ་ཞེས་བྱའོ་སྙམ་པར་སྨྲ་བ་ནི་གང་སློང་བ་རྣམས་ལ་རིམ་གྲོ་བྱེད་པའོ། །
དོན་བྱེད་པ་ནི་གང་གིས་སློང་བ་རྣམས་ཀྱི་དོན་དུ་འགྱུར་བའི་དོན་དེ་ཡོངས་སུ་ཐོབ་པར་བྱེད་པའོ། །དོན་མཚུངས་པ་ནི་གང་སློང་བ་ལ་དོན་མཚུངས་པའོ། །གཞན་ཡང་
སྦྱིན་པ་ནི་བསམས་པས་བཏང་བའོ། །སྙན་པར་སྨྲ་བ་ནི་སྦྱིན་པ་ཡོངས་སུ་ཆད་པའོ། །དོན་བྱེད་པ་ནི་ལྷག་པའི་བསམ་པ་ལ་འགྱོད་པ་མེད་པའོ། །དོན་མཐུན་པ་ནི་
ཐོག་པ་ཆེན་པོ་ལ་སྔོ་བའོ། །གཞན་ཡང་སྦྱིན་པ་ནི་བྱམས་པའི་རྗེས་སུ་ཞུགས་པའི་སེམས་ཀྱིས་གཏོང་བའོ། །སྙན་པར་སྨྲ་བ་ནི་དག་ཞིང་རབ་ཏུ་དགའ་བ་ལ་ཞུགས་པའི་

སེམས་མི་གཏོང་བའོ། །དོན་བྱེད་པ་ནི་སྙིང་རྗེ་ཆེན་པོའི་གོ་ཆ་བགོས་པའི་སེམས་ཀྱི་སེམས་ཅན་གྱི་བྱུང་བ་ལ་བརྩོན་པའོ། །དོན་མཚུངས་པ་ནི་བཏང་སྙོམས་ལ་
མཐོད་དམན་མེད་ཅིང་ཐམས་ཅད་མཁྱེན་པའི་ཡེ་ཤེས་ལ་སྔོ་བའི་སེམས་སོ། །གཞན་ཡང་སྦྱིན་པ་ནི་གང་ཆོས་ཀྱི་བཙལ་བའི་ལོངས་སྤྱོད་ཡོངས་སུ་གཏོང་བའོ། །སྙན་པར་
སྨྲ་བ་ནི་གང་ལ་སྦྱིན་པ་བྱེད་པ་དེ་ཆོས་ལ་འཛུད་པའོ། །དོན་བྱེད་པ་ནི་གང་བདག་གི་དོན་དང་གཞན་གྱི་དོན་ཡང་དག་པར་སྐྱེད་པའོ། །དོན་མཚུངས་པ་ནི་སེམས་ཅན་ཐམས་ཅད་
ཀྱི་ཕྱིར། ཐམས་ཅད་མཁྱེན་པ་ཉིད་དུ་སེམས་བསྐྱེད་པའོ། །གཞན་ཡང་སྦྱིན་པ་ནི་གང་ནང་དང་ཕྱིའི་ཆོས་རྣམས་ལ་བདོག་པ་ཐམས་ཅད་ཡོངས་སུ་གཏོང་བའོ། །སྙན་
པར་སྨྲ་བ་ནི་གང་ཆོས་ཐམས་ཅད་ཀྱི་ཡོན་ཏན་གྱི་ཡི་ཤེས་ལ་སློབ་དཔོན་གི་དཔེ་མ་ཁྱད་མེད་པའོ། །དོན་བྱེད་པ་ནི་རང་གིས་དོན་བཏང་ཏེ། གཞན་གྱི་དོན་མྱོང་བར་བྱེད་པའོ།།
དོན་མཚུངས་པ་ཉིད་ནི་བྱང་ཆུབ་ལག་ཏུ་འོངས་པ་ལ་བསྟན་ནས། གཞན་ལ་སྦྱིན་པ་ཡིད་མི་བདེ་བར་མི་འགྱུར་རོ། །དེ་ལ་ཆོས་ཀྱི་སྦྱིན་པ་གང་ཞེ་ན། གང་ཇི་ལྟར་ཐོས་པའི་
ཆོས་རྣམས་སྟོན་པའི་ཆོས་རྣམས་སྟོན་པའོ། །དེ་སྙམ་པར་སྨྲ་བ་གང་ཞེ་ན། གང་ཟད་ཟིང་མེད་པར་ཆོས་སྟོན་པའོ། །ཆོས་བྱེད་པ་ནི་གང་ཕ་རོལ་པ་ལུང་འབོག་པ་དང་།
ཁ་ཏོན་བྱེད་པ་དང་། འཆང་བ་དང་། སྟོན་པ་ལ་མི་སྒྱོ་བའོ། །དེ་ལ་དོན་མཚུངས་པ་གང་ཞེ་ན། གང་ཐམས་ཅད་མཁྱེན་པའི་སེམས་དང་མ་བྲལ་བར་ཆོས་ལ་

༄༅། །འཇུག་པའོ། །གཞན་ཡང་སྦྱིན་པ་ནི་ཆོས་ཉན་པར་གྱུར་ཏམ། བསོད་སྙོམས་དང་མལ་
ཅ་དང་ན་བའི་གསོས་སྨན་དང་། ཡོ་བྱད་བྲལ་བར་གྱུར་ཏམ། ཇི་དགོས་པར་གྱུར་པ་དེ་ཐམས་ཅད་སྦྱིན་པར་བྱེད་བའོ། །དོན་མཚངས་པ་ཉིད་ནི་ལྷག་པའི་བསམ་པར་
ཞུགས་པའི་རྒྱུད་ཀྱིས་ཆོས་སྟོན་པའོ །གཞན་ཡང་ཆོས་སྦྱིན་པ་ནི གང་སྦྱིན་པ་ཐམས་ཅད་ཀྱི་ནང་ན་མཆོག་ཏུ་ཤེས་ནས་ཆོས་སྦྱིན་པར་བྱེད་པའོ། །དེ་ལ་སྙན་པར་
སྨྲ་བ་ནི་གང་ཕན་པའི་དངོས་པོའི་ཕྱིར་སྟོན་པའོ། །དོན་བྱེད་པ་ནི་གང་དོན་ལ་རྟོན་གྱི། ཚིག་འབྲུ་ལ་མི་རྟོན་པའོ། །དེ་ལ་དོན་མཚུངས་པ་ནི་གང་སངས་རྒྱས་ཀྱི་ཆོས་ཡོངས་སུ་
སྤང་པའི་ཕྱིར་ཆོས་སྟོན་པའོ། །གཞན་ཡང་སྦྱིན་པ་ནི་སྦྱིན་པའི་ཕ་རོལ་ཏུ་ཕྱིན་པའོ། །སྙན་པར་སྤྲ་བ་ནི་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་དང་། བཟོད་པའི་ཕ་རོལ་ཏུ་
ཕྱིན་པའོ། །དོན་བྱེད་པ་ནི་གང་བརྩོན་འགྲུས་ཀྱི་ཕ་རོལ་ཏུ་ཕྱིན་པའོ། །དོན་མཚུངས་པ་ནི་བསམ་གཏན་གྱི་ཕ་རོལ་ཏུ་ཕྱིན་པ་དང་། ཤེས་རབ་ཀྱི་ཕ་རོལ་ཏུ་
ཕྱིན་པའོ། །གཞན་ཡང་སྦྱིན་པ་ནི་བྱང་ཆུབ་སེམས་དཔའ་སེམས་དང་པོ་བསྐྱེད་པ་རྣམས་ཀྱི་འོ། །སྙན་པར་སྨྲ་བ་ནི་བྱང་ཆུབ་སེམས་དཔའ་སྤྱོད་པ་ལ་ཞུགས་པ་རྣམས་
ཀྱིའོ། །དོན་བྱེད་པ་ནི་གད་བྱང་ཆུབ་སེམས་དཔའ་ཕྱིར་མི་ལྡོག་པ་རྣམས་ཀྱིའོ། །དོན་མཚངས་པ་ནི་བྱང་ཆུབ་སེམས་དཔའ་སྐྱེ་བ་ཅིག་གི་ཐོགས་པ་རྣམས་ཀྱི་འོ།

གཞན་ཡང་སྦྱིན་པ་ནི་བྱང་ཆུབ་ཀྱི་རྩ་བའི་གནས་སོ། །སྙན་པར་སྨྲ་བའི་དོན་ནི་བྱང་ཆུབ་ཀྱི་མྱུ་གུ་ཡོངས་སུ་རྫོགས་པའོ། །དོན་བྱེད་པ་ནི་བྱང་ཆུབ་ཀྱི་མ་ཏོགས་ཡོངས་སུ་
གྲུབ་པའོ། །དོན་མཚུངས་པར་བྱང་ཆུབ་ཀྱི་འབྲས་བུ་མངོན་པར་གྲུབ་པ་སྟེ། དེ་དག་ནི་བྱང་ཆུབ་སེམས་དཔའ་རྣམས་ཀྱི་བསྡུ་བའི་དངོས་པོ་{བ}་རྣམ་བཞིའོ། །བསྡུ་བའི་
དངོས་པོ་དེ་དག་གིས་བྱང་ཆུབ་སེམས་དཔའ་སེམས་དཔའ་ཆེན་པོ་ཡུན་རིང་པོར་སེམས་ཅན་རྣམས་ཡང་དག་པར་སྡུད་ཅིང་བྱང་ཆུབ་ཏུ་སྤྱོད་དོ། །དེ་ནི་སྡུ་བའི་དངོས་པོའི་རྫས་
སུ་འཇུག་པ་ཞེས་བྱའོ། །དེ་ལྟ་བས་ན། ཚད་མེད་པ་དེ་དག་དང་ཕ་རོལ་ཏུ་ཕྱིན་པ་དེ་དག་དང་། བསྡུ་བའི་དངོས་པོ་དེ་དག་ནི་བྱང་ཆུབ་ཀྱི་ལམ་ཞེས་བྱའོ། །དེ་ལྟར་ཤ་
རིའི་བུ་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཕུང་པོ་ཆེན་པོ་དེས་བརྩོན་འགྲུས་སྤྱོད་ལ་བྱང་ཆུབ་ཀྱི་ལམ་དེ་ཡང་བཤད། འདིས་
པ་དང་མ་བྱོན་པ་དང་། ད་ལྟར་བྱུང་བའི་སངས་རྒྱས་བཅོམ་ལྡན་འདས་རྣམས་ཀྱི་སྔགས་པ་ཡང་བརྗོད་དོ། །ཤ་རིའི་བུ་དེ་ནས་གཞོན་ནུ་བརྩོན་འགྲུས་སྤྱོད་ཀྱིས། བཅོམ་ལྡན་འདས་
དེ་བཞིན་གཤེགས་པ་ཕུང་པོ་ཆེན་པོ་ལས་བྱང་ཆུབ་ཀྱི་ལམ་དེ་ཐོས། འདས་པ་དང་མ་བྱོན་པ་དང་། ད་ལྟར་བྱུང་བའི་སངས་རྒྱས་བཅོམ་ལྡན་འདས་རྣམས་ཀྱི་ཡོན་ཏན་ཡང་ཐོས་
ནས་དགའ་བ་དང་མགུ་བ་བརྒྱ་ཆེན་པོ་རྙེད་པར་འགྱུར་ཏོ། །དེ་དགའ་བ་དང་མགུ་བ་བརྒྱ་ཆེན་པོ་རྙེད་ནས། བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་

༄༅། །པར་རྫོགས་པའི་སངས་རྒྱས་ཕུང་པོ་ཆེན་པོ་དེ། ཉན་ཐོས་ཀྱི་དགེ་འདུན་དང་། བཅས་པ་ལ་ལོ་བྱེད་བ་ཕྲག་
དགུ་བཅུ་ཅུ་དྲུག་ཏུ། འདི་ལྟ་སྟེན་བཟའ་བསོད་སྙོམས་དང་། མལ་ཅ་དང་། ན་བའི་བསོས་སྨན་དང་། ཡོ་བྱད་རྣམས་ཀྱི་བཀུར་སྟི་བྱས། རི་མོར་བྱས། མཆོད་
པར་བྱས་ནས། བྱང་ཆུབ་ཏུ་སྨོན་ལམ་བཏབ་ཀྱང་། བཅོམ་ལྡན་འདས་དེ་བཞིན་གཤེགས་པ་ཕུང་པོས། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་མ་བསྟན་
ཏོ། །ཤ་རིའི་བུ་དེའི་ཚེ་དེའི་དུས་ན། གཞོན་ནུ་བརྩོན་འགྲུས་སྤྱོད་ཅེས་བྱ་བ་དེ་བཞན་ཞིག་ཡིན་པ་སྙམ་དུ་ཁྱེད་ཐེ་ཙོམ་དང་ཡིད་གཉིས་ཟ་ན་དེ་ལྟར་མི་ལྟའོ། །དེ་ཅིའི་ཕྱིར་
ཞེ་ན། དེའི་ཚེ་དེའི་དུས་ན། ང་གཞོན་ནུ་བརྩོན་འགྲུས་བསྤྱོད་ཅེས་བྱ་བར་གྱུར་ཏེ། ངས་བཅོམ་ལྡན་འདས་དེ་བཞིན་གཤེགས་པ་ཕུང་པོ་ཆེན་པོ་ཉན་ཐོས་ཀྱི་དགེ་འདུན་
དང་བཅས་པ་ལ། ན་བཟའ་སོད་སྙོམས་དང་། མལ་ཆ་དང་། ན་བའི་གསོས་སྨན་དང་། ཡོ་བྱད་རྣམས་ཀྱིས་ལོ་བྱ་བ་ཕྲག་དགུ་བཅུ་རྩ་དྲུག་ཏུ་བཀུར་བསྟི་བས། བླ་
མར་བུས། རི་མོར་བྱས། མཆོད་བྱས་ནས། བྱང་ཆུབ་ཏུ་སྨོན་ལམ་བཏབ་ཀྱང་། ང་ལ་བཅོམ་ལྡན་འདས་ཀྱི་གཞོན་ནུ་ཁྱོད་མ་འོངས་པའི་དུས་ན་དེ་བཞིན་གཤེགས་པ་
དགྲ་བཅོམ་པ་ཡང་དག་པར་རྫོགས་པའི་སངས་རྒྱས་སུ་འགྱུར་རོ་ཞེས་ལུང་མ་སྟན་ཏོ། །ཤ་རིའི་བུ་དེ་བས་ན། བཅོམ་ལྡན་འདས་འོད་འཕྲོའི་ཕུང་པོ་དེ་ཚུན་ཆད་སྐལ་པ་གྲངས་མེད་པ་ན།

དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་དཀོན་མཆོག་ཡན་ལག་ཅེས་བྱས་བ་འཇིག་རྟེན་དུ་བྱུང་ཏེ། སངས་རྒྱས་བཅོམ་ལྡན་འདས་ཀྱི་བར་དུ་འོ། །
ཤ་རིའི་བུ་དེ་ལྟ་དེ་བཞིན་གཤེགས་པ་དཀོན་མཆོག་ཡན་ལག་གི་ཉན་ཐོས་བྱེ་བ་ཕྲག་བརྒྱད་བཅུའི་ཉན་ཐོས་རྣམས་ཀྱི་ཉན་ཐོས་འདུས་པ་ཆེན་པོ་བྱུང་སྟེ། ཐམས་ཅད་དགྲ་བཅོམ་
པ་ཟག་པ་ཟད་པ་ཉོན་མོངས་པ་མེད་པ། དབང་དང་ལྡན་པར་གྱུར་བ་ནས་སེམས་ཀྱི་དབང་ཐམས་ཅད་ཀྱི་དམ་པའི་ཕྱི་རོལ་དུ་སོང་བ་ཤ་སྟག་གོ །ཤ་རིའི་བུ་ཡང་དེའི་ཚེ་ན།
རྒྱལ་པོ་མཛེས་པར་སྣང་ཞེས་བྱ་བ་མཐའ་བཞི་རྣམ་པར་རྒྱལ་བ་འཁོར་ལོས་སྒྱུར་བ་ཆོས་དང་ལྡན་པ་ཆོས་ཀྱི་རྒྱལ་པོ་ཡུལ་གི་མཐུ་དང་། བརྩན་པ་ཐོབ་པ། རིན་པོ་ཆེ་སྣ་
བདུན་དང་ལྡན་པ་ཞིག་བྱུང་སྟེ། དེའི་རིན་པོ་ཆེ་སྣ་བདུན་བྱུང་བ་ནི་དག་གོ། འདི་ལྟ་སྟེ་འཁོར་ལོ་རིན་པོ་ཆེ་ནས། བློན་པོ་རིན་པོ་ཆེའི་བར་ཏུ་བདུན་པ་སྟེ། མངོན་
པར་བཏུལ་ནས་གནས་པའི་བར་དུའོ། །ཤ་རིའི་བུ་རྒྱལ་པོ་མཛེས་སར་སྣབ་བ་དེའི་ཕོ་བྲང་ནི། གྲོང་ཁྱེར་འཛམ་བུའི་ཆུ་བོའི་གསེར་ཞེས་བྱ་སྟེ། ཤར་ཕྱོགས་ནས་ནུ་
ཕྱོགས་སུ་ཚུར་ནི་དཔག་ཚད་བཅུ་གཉིས། ལྷོ་ཕྱོགས་སུ་ཞེང་དུ་དཔག་ཚད་བདུན་ཡོད་དེ། འབྱོར་བ་དང་རྒྱས་པ་དང་། བདེ་བ་དང་། ལོ་ལེགས་པ་དང་།
དགའ་བ་དང་སྐྱེ་བོ་མང་པོ་དང་། མིས་གང་བར་གྱུར་ཏོ། །ཡང་དེའི་ཚེ་ན་ཚོང་དཔོན་ཤེས་རབ་བཟང་ཞེས་བྱ་བ། ཕྱུག་པོ་ནོར་མང་བ་ལོངས་སྤྱོད་ཆེན་པོ་ནས་

༄༅། །མཛོད་དང་བང་བས་ཡོངས་སུ་གང་བའི་བར་དུ་རྒྱས་པར་བྱས་སྟེ། སྔོ་གྱི་སངས་རྒྱས་ལ་དགེ་བའི་་
རྩ་བ་བསྐྱེད་པ། སྔོན་གྱི་སངས་རྒྱས་ལ་བྱ་བ་བྱས་པ་ཞིག་བྱུང་ངོ་། །ཤ་རིའི་བུ་དེ་ནས་བཅོམ་ལྡན་འདས་དེ་བཞིན་གཤེགས་པ་དཀོན་མཆོག་ཡན་ལག་དེས། ཚོང་
དཔོན་ཤེས་རབ་བཟང་པོས་བསམ་པ་ལ་རྟག་ནས། སྐྱེ་མ་འོ་ཚོང་དཔོན་ཤེས་བཟང་བྱང་ཆུབ་སེམས་དཔའི་སྡེ་སྣོད་ཀྱི་ཆོས་ཀྱི་རྣམ་གྲངས་ཀྱི་སྡོད་དུ་རུང་ངོ་། །ཀྱེ་མའོ་
ཚོང་དཔོན་ཤེས་རབ་བཟང་། སངས་རྒྱས་ཀྱི་ཆོས་རྣམས་ཀྱི་སྣོད་དུ་གྱུར་ཏོ། །སྙམ་དུ་དགོངས་ཏེ། སྣོད་དུ་གྱུར་པར་མཁྱེན་ནས། ཚོད་དཔོན་ཤེས་རབ་བཟད
ག་ལ་བ་དེར་གཤེགས་ཏེ་ཕྱིན་ནས། རྫུ་འཕྲུལ་གྱིས་སྟེང་གི་བར་སྣང་ལ་དཀྱིལ་མོ་དཀྲུང་དུ་བཞུགས་ནས། བྱང་ཆུབ་ཀྱི་ལམ་ཡང་བཤད། འདས་པ་དང་མ་བྱོན་པ་དང་། །
ད་ལྟར་བྱུང་བའི་སངས་རྒྱས་བཅོམ་ལྡན་འདས་རྣམས་ཀྱི་སྔགས་པ་ཡང་བརྗོད་དོ། །ཤརིའི་བུ་དེ་ནས་ཚོད་དཔོན་ཤེས་རབ་བཟང་པོས་བྱང་ཆུབ་སེམས་དཔའ་སེམས་དཔའ་
ཆེན་པོ་རྣམས་ཀྱི་ལམ་འདི་ཡང་ཐོས། འདས་པ་དང་མ་བྱོན་པ་དང་ད་ལྟར་བྱུང་བའི་སངས་རྒྱས་བཅོམ་ལྡན་འདས་རྣམས་ཀྱི་སྔགས་པ་ཡང་ཐོས་ནས། དགའ་བ་དང་། མགུ་
བ་དང་། མཆོག་ཏུ་དགའ་བ་རྒྱ་ཆེན་པོ་ཐོབ་པར་གྱུར་རོ། །དེ་དགའ་བ་དང་མགུ་བ་དང་མཆོག་ཏུ་དགའ་བ་རྒྱ་ཆེན་པོ་ཐོབ་ནས། བཅོམ་ལྡན་འདས་དེ་བཞིན་གཤེགས་

པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་དཀོན་མཆོག་ཡན་ལག་ཉན་ཐོས་ཀྱི་དགེ་འདུན་དང་བཅས་པ་དེ་ལ། ལོ་སྟོང་དུ་འདི་ལྟ་སྟེ། ན་བཟའ་དང་།
བསོད་སྙོམས་དང་། མལ་ཅ་དང་ན་བའི་བསོས་སྨན་དང་ཡོ་བྱད་ཀྱི་བསྙན་བཀུར་བྱས། མཆོད་པ་བྱས་ནས། བླ་ན་མེད་པ་ཡང་དག་པར་རྫོགས་པའི་བྱང་
ཆུབ་ཏུ་སྨོན་ལམ་བཏབ་ཀྱང་། བཅོམ་ལྡན་འདས་དེ་བཞིན་གཤེགས་པ་དཀོན་མཆོག་ཡན་ལག་དེས། བླ་ན་མེད་པ་ཡང་དག་པར་རྫོགས་པའི་བུང་ཆུབ་ཏུ་ལུང་མ་སྟན་ཏོ། །
ཤ་རིའི་བུ་དེའི་ཚེ་དེའི་དུས་ན། ཚོད་དཔོན་ཤེས་རབ་བཟང་ཞེས་བྱ་བ་གཞན་ཡིན་སྙམ་དུ་ཐེ་ཙོམ་དང་། ཡིད་གཉིས་ཟ་ན། དེ་ལྟར་མི་ལྟའོ། །དེའི་ཚེ་དེའི་དུས་ན་ང་
ཚོང་དཔོན་ཤེས་རབ་བཟང་ཞེས་བྱ་བར་གྱུར་ཏེ། བཅོམ་ལྡན་འདས་དེ་བཞིན་གཤེགས་པ་དཀོན་མཆོག་ཡན་ལག་ཉན་ཐོས་ཀྱི་དགེ་འདུན་དང་བཅས་པ་དེ་ལ་ལོ་སྟོང་དུ་ན་བཟའ་
དང་བསོད་སྙོམས་དང་མལ་ཅ་དང་། ན་བའི་བསོས་སྨན་དང་། ཡོ་བྱད་རྣམས་ཀྱི་བཀུར་སྟི་བྱས། སྟི་སྟོང་དུ་བྱས། མཆོད་པ་བྱས་ཏེ། བྱང་ཆུབ་ཏུ་སྨོན་ལམ་
བཏབ་{བ}་ཀྱང་། བཅོམ་ལྡན་འདས་དེ་བཞིན་གཤེགས་པ་དཀོན་མཆོག་ཡན་ལག་དེས། ང་ལ་ཁྱོད་མ་འོངས་པའི་དུས་ན། དེ་བཞིན་གཤེགས་པ་དགྲ་བཅོམ་པ་ཡང་
དག་པར་རྫོགས་པའི་སངས་རྒྱས་སུ་འགྱུར་རོ་ཞེས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་མ་སྟན་ཏོ། །ཤ་རིའི་བུ་འདི་ལྟ་སྟེ་དཀོན་མཆོག་ཡན་ལག་ཚུན་

༄༅། །ཐུབ་སྟན་བྱ་ཆུབ་རྟོགས་པར་བགྱི།། །།
ཤ་རིའི་བུ་དེ་ནས་གནས་གཙང་མའི་རིས་ཀྱི་ལྷ་རྣམས་ཀྱིས་བྱང་ཆུབ་སེམས་དཔའ་སེམས་དཔའ་ཆེན་པོ་མར་མེ་མཛད་ལ་བསྐལ་བ་དང་། དད་པས་ཁྱིམ་ནས་ཁྱིམ་མེད་པར་
རབ་ཏུ་བྱུང་ནས། དེ་ཉིད་ཀྱི་ནུབ་མོ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་ཏེ་དེ་ཉིན་ཀྱི་ནུབ་དེས་ལྟར་མར་མེ་མཛོད་དེ་བཞིན་གཤེགས་
པ་དགྲ་བཅོམ་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་ནས། སངས་རྒྱས་བཅོམ་ལྡན་འདས་ཀྱི་བར་དུ་གྱུར་བར་ཆེ་བ་དང་། དགེ་བའི་གྲགས་པའི་སྒྲ་དང་།
ཚིགས་སུ་བཅད་པ་མངོན་པར་བྱུང་ནས། རྒྱལ་པོ་གྲག་ཐུལ་གྱི། རྒྱལ་པོ་མར་མེ་བདག་གི་བུས་མ་སླབས་པར་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་
པར་སངས་རྒྱས་ནས། དེ་ཉིད་ཀྱི་ནུབ་མོ་རྒྱ་ཆེར་སངས་རྒྱས་བཅོམ་ལྡན་འདས་སུ་གྱུར་བའི་བར་དུ་ཆེ་བ་དང་། དགེ་བའི་གྲགས་པའི་སྒྲ་དང་། ཚིགས་སུ་བཅད་པ་ཐོས་སོ། །ཤ་རིའི་བུ་དེ་ནས་
རྒྱལ་པོ་གྲག་ཐུལ་གྱིས། རྒྱལ་པོ་མར་མེ་བདག་ལ་ཁྱོད་ཀྱི་སྲས་རབ་ཏུ་བྱུང་ནས། བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་སོ་ཞེས་བདག་གིས་ཐོས་ཏེ་བདག་

ནི་ཁྱོད་ཀྱི་སྲས་མར་མེ་མཛད་མཐོང་བར་མཚལ་ན། བཅོམ་ལྡན་འདས་དེ་བཞིན་གཤེགས་པ་མར་མེ་མཛད་ཐུགས་རྩེ་བའི་སླད་དུ་། བདག་གི་དྲུང་དུ་གཤེགས་སུ་གསོལ། དེ་སྟེ་མི་
གཤེགས་ན། བདག་ཉིད་དཔུང་གི་ཚོགས་ཡན་ལག་བཞི་པ་དང་བཅས་ཏེ། མཆི་འོ་ཞེས་ཕོ་ཉ་བཏང་བ་དང་། དེ་ནས་ཤ་རིའི་བུ་རྒྱལ་པོ་མར་མེ་བདག་གིས་རྩིས་པ་དང༌། བློན་པོ་
དང་སྒོ་བ་དང་འཁོར་རྣམས་སོགས་སྟེ། དེ་ལྟར་གྱུར་བ་བདག་ཟླས་པ་དང་། དེ་དག་གིས་ལྷ་དེ་ལྟར་ན། བཅོམ་ལྡན་འདས་དེ་ཉིད་ལ་གསོལ་ན། བཅོམ་ལྡན་འདས་དེ་ནི་ཐུགས་
རྗེར་དགོངས་ཏེ། རྒྱལ་པོ་དགྲ་ཕུལ་གྱི་དྲུང་དུ་གཤེགས་པར་གྱུར་ཏེ། རྒྱལ་པོ་དགྲ་ཐུལ་ཀྱང་འདིར་མི་མཆི་བར་འགྱུར་རོ་ཞེས་སྨྲས་པ་དང་། ཤ་རིའི་བུ་དེ་ནས་རྒྱལ་པོ་མར་མེ་
བདག་བློན་པོ་དག་དང་འགྲོགས་ཏེ་བཅོམ་ལྡན་འདས་མར་མེ་མཛད་ག་ལ་བ་དེར་སོང་སྟེ་ཕྱིན་ནས། བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་འཚལ་ཏེ། དེ་ལྟར་གྱུར་པ་དེ་
དག་གསོལ་ཏོ། །བཅོམ་ལྡན་འདས་དེ་བཞིན་གཤེགས་པ་མར་མེ་མཛད་ཀྱིས་རྒྱལ་པོ་མར་མེའི་བདག་པོ་ལ། དེ་བས་ན་རྒྱལ་པོ་ཐུགས་རྩེ་བའི་ཕྱིར། རྒྱལ་པོ་དགྲ་ཐུལ་གྱི་
དྲུང་དུ་གཤེགས་སོ་ཞེས་བཀའ་སྩལ་ཏོ། །ཤརིའི་བུ་དེ་ནས་བཅོམ་ལྡན་འདས་དེ་བཞིན་གཤེགས་པ་མར་མེ་མཛད་ལྷ་རྫས་མཆོག་གི་རྒྱལ་པོའི་ཕོ་བྲང་དུ་ཇི་སྲིད་དགྱེས་པར་ཞུགས་ནས།
དགྲ་བཅོམ་པ་བྱེ་བ་ཕྲག་བརྒྱ་བཅུ་དང་། བྱང་ཆུབ་སེམས་དཔའ་སྟོང་ཕྲག་བརྒྱ་རྩ་བཞི་དང་། ཐབས་ཅིག་ཏུ་ཡུལ་རྒྱུ་ཞིང་གཤེགས་སོ། །རྒྱལ་པོ་སྟར་མོའི་བདག་པོ་ཡང་དཔུང་གི་

༄༅། །ཚོགས་ཡན་ལག་བཞི་པ་དང་བཅས་ཏེ། ཞམ་རིང་ཐོག་ཐག་ཏུ་འབྲང་ཞིང་དེ་བཞིན་གཤེགས་པ་མར་མེ་མཛད་འཁོར་དང་བཅས་པ་ན།
བཟའ་དང་བསོད་སྙོམས་དང་མལ་ཆ་དང་། ན་བའི་གསོས་སྨན་དང་། ཡོ་བྱད་རྣམས་ཀྱི་བཀུར་སྟི་བྱེད་ཅིང་། བདག་གི་ཡུལ་གྱི་བར་དུ་ཞམ་རིང་བྱས་ནས། བཅོམ་ལྡན་འདས་
དེ་བཞིན་གཤེགས་པ་མར་མི་མཛད་ཀྱི་ཞབས་ལ་ཕྱག་བྱས་ནས་ལན་གསུམ་སྐོར་ཏེ། མཆི་མ་ལྤགས་ནས་སླར་ལོགས་པ་དང་། བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་
པ་ཡང་དག་པར་རྫོགས་པའི་སངས་རྒྱས་མར་མེ་མཛད་དགྲ་བཅོམ་པ་བྱེ་བ་ཕྲག་བརྒྱ་བཅུ་དང་ཐབས་ཅིག་ཏུ་རྒྱལ་པོའི་ཕོ་བྲང་པདྨ་ཅན་དུ་གཤེགས་པར་རྒྱལ་པོ་དགྲ་ཐུལ་གྱི་མོས་སོ།
དེ་ནས་རྒྱལ་པོ་དགྲ་ཐུལ་གྱི་རྒྱལ་པོའི་ཕོ་བྲང་བདྨ་ཅན་བརྒྱན་ཏེ། ས་གཞི་དང་ལམ་གྱི་བཞི་མདོ་དང་། སུམ་མདོ་དག་ལས་གསེགས་མ་དང་གྱོ་མོ་དག་སལ་དུ་བཙུད་དེ། བསལ་ནས་ཕྱག་
དར་དང་ཆག་ཆགའདེབས་སུ་བཙུད་དོ། མེ་ཏོག་བཀྲམ་པས་པུས་ནུབ་ཙམ་དུ་ཕྱིན་པར་བྱེད་དུ་བཙུད་དོ། །བདུག་པའི་སྣོད་ནས་ཀྱང་རབ་ཏུ་བདུག་པ་བྱས་སོ། །གོས་རིན་པོ་ཆེ་སྣ་
ཚོགས་བླ་རེ་བྲེས། སིལ་སྙུན་སྣ་ཚོགས་ཀྱང་དཀྲོལ་དུ་བཙུད་དོ། །དེ་ནས་རྒྱལ་པོ་དགྲ་ཐུལ་གྱིས་རྒྱལ་པོའི་ཕོ་བྲང་པདྨ་ཅན་བརྒྱན་ནས། གང་རྒྱལ་པོའི་ཕོ་བྲང་པདྨ་ཅན་ཀུན་ན་མེ་ཏོག་དང་
དྲི་དང་། བྱུང་པ་ཡོད་པ་རྣམས་སུས་ཀྱང་མ་སྤྱད་ཅིག་མཙོང་ཅིག །དེ་ཐམས་ཅད་བཅོམ་ལྡན་འདས་མར་མེ་མཛད་ལ་དབུལ་ཞིང་མཆོད་པའི་ལས་སུ་གྱིས་ཤིག །ལ་ལ་ཞིག་སྤྱོད་དམ། འཚོང་ན།

དེ་ནི་ཆད་པ་ཆེན་པོས་གཅད་དོ་ཞེས་སྨྲ་སྒྲགས་སོ། །དེ་ནས་རྒྱལ་པོ་དགྲ་ཐུལ་གྱིས། བཅོམ་ལྡན་འདས་དེ་བཞིན་གཤེགས་པ་མར་མེ་མཛད་ལ་ལྟ་བ་དང་། ཕྱག་བྱ་བའི་ཕྱིར་དཔུང་གི་ཚོགས་
ཡན་ལག་བཞི་པ་དང་བཅས་ཏེ། མེ་ཏོག་དང་དྲི་དང་ཕྲེང་བ་དང་བྱུག་པ་དང་། ཕྱེ་མ་དང་ན་བཟའ་དང་གདུགས་དང་། རྒྱལ་མཚན་དང་བ་དན་རྣམས་དང་། སིལ་སྙན་སྣ་ཚོགས་དཀྲོལ་
བ་དང་། རྒྱལ་པོའི་འབྱོར་པ་ཆེན་པོས་རྒྱལ་པོའི་ཕོ་བྲང་པད་མ་ཅན་ནས་ཕྱིར་བྱུང་ངོ་བད་མ་ཅན་གྱི་བྲམ་ཟེ་དང་། ཁྱིམ་བདག་རྣམས་ཀྱང་བཅོམ་ལྡན་འདས་དེ་ག་ལ་བ་དེར་དོང་སྟེ་
ཕྱིན་ནས། བཅོམ་ལྡན་འདས་དེ་བཞིན་གཤེགས་པ་མར་མེ་མཛད་དེའི་ཞབས་ལ་ཕྱགས་འཚལ་ཏེ། མེ་ཏོག་དང་ཕྲེང་བ་དང་དྲི་དང་། བྱུག་པ་དང་ཕྱེ་མ་དང་། ན་བཟའ་
དང་གདུགས་དང་། རྒྱལ་མཚན་དང་བ་དན་རྣམས་ཀྱིས། བཅོམ་ལྡན་འདས་ལ་མཆོད་པ་བྱས། བློན་པོ་དང་འཁོར་དང་། བྲམ་ཟེ་དང་ཁྱིམ་བདག་དེ་དག་གིས་ཀྱང་།
བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་འཚལ་ནས། བཅོམ་ལྡན་འདས་ལ་མཆོད་པ་བྱས་ཏེ་ཞམ་རིང་དུ་འབྲང་བ་དང་། རྒྱལ་པོ་དགྲ་ཐུལ་སེམས་{འ}་དཔའ་སེམས་མགུ་
སེམས་ལ་སྒྲིབ་པ་མེད་དེ་རངས་པར་གྱུར་ནས། བཅོམ་ལྡན་འདས་ཀྱི་ཞམ་རིང་དུ་འབྲང་ངོ་། །ཡང་དེའི་ཚེ་ན་གངས་རིའི་ངོས་ལ། བྲམ་ཟེ་རིན་པོ་ཆེ་ཞེས་བྱ་བ་གཡོག་བྲམ་ཟེ་གཞོན་ནུ་
ལྔ་བརྒྱ་ཡོད་པ། གློག་ཏུ་འཛུད་པའི་མཁན་པོ་སྔགས་འཆང་བའི། རིག་བྱེད་གསུམ་པོ་སྒྲ་ངེས་པར་སྦྱོར་བ་དང་བཅས་པ་དང་། ཤེས་གསལ་དང་བཅས་པ་དང་། ཡི་གེ་རབ་ཏུ་

༄༅། །དབྱེ་བ་དང་བཅས་པ་དང་། སྔོན་བྱུང་བ་ལྔ་པ་རྣམས་ཀྱི་ཕ་རོལ་ཏུ་ཕྱིན་པ། ཚིག་རེ་རེ་ཞིང་ལུང་སྟན་པ་དང་། འཇིག་རྟེན་རྒྱང་ཕན་པ་དང་།
མཆོག་སྦྱིན་གྱི་རྒྱུ་དང་སྐྱེས་བུ་ཆེན་པོའི་མཚན་རྗེས་སུ་རྟོགས་པ་རང་གི་ཚིག་རབ་ལ་གསུམ་རིག་པ་དང་། སློབ་དཔོན་གྱུར་པར་ཡོངས་སུ་ཤེས་པ་ཞིག་གནས་ཏེ། ཤ་རིའི་བུ་ཡང་བྲམ་ཟེ་
རིན་པོ་ཆེ་དེ་ལ་བྲམ་ཟེ་གཞོན་ནུ་སྤྲོན་ཅེས་བྱ་བ་ཀློག་ཏུ་འཇུག་པ། སྔགས་འཚང་བ་རིག་བྱེད་གསུམ་པོ་སྒྲ་ངེས་སྦྱོར་བ་དང་བཅས་པ་དང་། ཤ་རིའི་བུ་དེ་ནས་བྲམ་ཟེ་གཞོན་ནུ་སྤྲིན་ཅེས་
བྱ་བ་རིག་བྱེད་ལོབས་ནས། མཁན་པོ་ལ་ཀྱེ་མཁན་པོ་བདག་གིས་རིག་བྱེད་ལོབས་ཏེ། བདག་ནི་ཡུལ་དུ་མཚི་ན། བདག་གིས་བགྱི་བ་ཇི་མཆིས་ཤེས་དེ་སྐད་སྨྲས་པ་དང་། ཀྱེ་བུ་སྤྲིན་
སློབ་དཔོན་ལ། ནོར་འགྲོན་བུ་ལྔ་བརྒྱ་སྦྱིན་ཅིག་ཅེས་དེ་སྐད་སྨྲས་སོ། །དེ་ནས་བྲམ་ཟེ་གཞོན་ནུ་སྦྲིན་གྱིས་མཁན་པོའི་རྐང་པ་ལ་ཕྱག་འཚལ་ཏེ། ལན་གསུམ་སྐོར་ནས་མཁན་མཁན་པོའི་
དྲུང་ནས་སོང་སྟེ། དེ་གྲོང་དང་གྲོང་ཁྱེར་དང་། གྲོང་རྡལ་དང་རྒྱལ་པོའི་ཕོ་བྲང་དག་ན་རྒྱུ་ཞིང་། སློབ་དཔོན་འབུལ་བའི་སློབ་དཔོན་གྱི་ནོར་བཙལ་ཏེ། དེས་སློབ་དཔོན་ལ་འབུལ་བའི་
སློབ་དཔོན་གྱི་ནོར་སྔས་ནས། མཐར་ཀྱིས་རྒྱལ་པོའི་ཕོ་བྲང་པད་མ་ཅན་དུ་ཕྱིན་ཏེ། བྲམ་ཟེ་གཞོན་ནུ་སྦྲིན་གྱི་རྒྱལ་པོའི་ཕོ་བྲང་པད་མ་ཅན་ཀུན་བརྒྱན་པར་མཐོང་ངོ་། །མཐོང་ནས་མི་ཞིག་བོས་
སྟེ། ཀྱེ་སྐྱེས་བུ་རྒྱལ་པོའི་ཕོ་བྲང་པད་མ་ཅན་འདིར་ཅི་དགའ་སྟོན་ཞིག་གཡོས་པར་གྱུར་ཅེས་སྨྲས་པ་དང་། དེས་གཞོན་ནུ་ཁྱེད་ཀྱིས་མི་ཤེས་སམ། དེ་རིང་བཅོམ་ལྡན་འདས་དེ་བཞིན་གཤེགས་

པ་དགྲ་བཅོམ་པ་ཡང་དག་རྫོགས་པའི་སངས་རྒྱས་མར་མེ་མཛད། དགྲ་བཅོམ་པ། བྱེ་བ་ཕྲག་བརྒྱ་བཅུ་དང་། བྱང་ཆུབ་སེམས་དཔའ་སྟོང་ཕྲག་བརྒྱ་བཅུ་རྩ་བཞི་དང་ཐབས་ཅིག་ཏུ་རྒྱལ་པོའི་
ཕོ་བྲང་པ་དམ་ཅན་དུ་གཤགས་ཏེ་དེའི་ཕྱིར་རྒྱལ་པོའི་ཕོ་བྲང་པད་མ་ཅན་འདི་ཀུན་བརྒྱན་ཏོ། །དེ་ལ་མི་དག་སྦྱིན་པར་བྱེད། བསོད་ནམས་དག་ཀྱང་བྱེད་ཅེས་དེ་སྐད་སྨྲས་པ་དང་། དེ་ནས་
བྲམ་ཟེ་སྤྲིན་གཞོན་ནུས་སངས་རྒྱས་ཀྱི་སྒྲ་ཐོས་ནས། དགའ་བ་དང་དད་པ་དང་མགུ་བ་ཆེར་སྐྱེས་ནས་སངས་རྒྱས་བཅོམ་ལྡན་འདས་རྣམས་འབྱུང་བ་དཀོན་ཏེ། ཤིན་དུ་དཀོན་ཨུ་དུམ་
བ་རིའ་མེ་ཏོག་དང་འདྲ། མཆོད་སྦྱིན་གྱི་ཤིང་ཅིག་པུའི་ཚལ་ལྟ་བུ་ཡིན་པས། གང་བདག་གི་ཀར་ཤ་པ་ནི་ལྔ་བརྒྱ་པོ་འདི་དག་མེ་ཏོག་ཉོས་ཏེ། བཅོམ་ལྡན་འདས་དེ་བཞིན་
གཤེགས་པ་མར་མེ་མཛད་ལ་མེ་ཏོ་གཏོར་ལ། སློབ་དཔོན་ཀྱི་ནོར་གུད་ལ་བཅོལ་ལོ་སྙམ་མོ། །ཡང་དེའི་ཚེ་ན་བུ་མོ་ཏོག་ཨུད་པ་ལ་བདུན་ཁྱེར་ཏེ། ལམ་གྱི་སྲང་ནས་སོང་བ་དང་། དེ་ནས་
བྲམ་ཟེ་གཞོན་ནུ་སྤྲིན་གྱི་བུ་མོ་དེ་ལ་ཀྱེ་བུ་མོ་ཆུ་ནས་བྱུང་བའི་མེ་ཏོག་གང་ནས་རྙེད་པར་འགྱུར་ཞེས་དེ་སྐད་སྨྲས་པ་དང་། དེས་ཕྱོགས་ཆེ་གེ་མོ་ཞིག་ན། ཕྲེང་བ་བྱེད་པའི་ཁང་པ་ནས། བདག་གི་ཀར་
ཤ་པ་ནི་ལྔ་བརྒྱ་ཉེས་སོ་ཞེས་སྨྲས་སོ། །དེ་ནས་བྲམ་ཟེ་གཞོན་ནུ་སྤྲིན་གྱིས་བུ་མོ་དེ་ལ་མེ་ཏོག་ཆུ་ནས་སྐྱེས་པ་འདི་དག་ཇི་ཙམ་གྱི་ཉེས་པ་བཞིན་དུ་ད་ལ་ཚོང་ཤིག། དེ་སྐད་སྨྲས་པ་དང་།་
དེས་དེ་ལྟར་མི་རུང་ངོ་ཞེས་{ས}་ནས། དེས་འོ་ན་གཉིས་ཁྱོད་ལ་ཞོག་ལ་ལྔ་ང་ལ་ཀར་ཤ་པ་ན་ལྔ་བརྒྱས་ཉོར་བྱིན་ཅིག་ཅེས་སྨྲས་ནས། དེས་འདི་དག་གིས་ཇི་ཞིག་བྱ་ཞེས་སྨྲས་པ་དང་། དེས་བཅོམ་

༄༅། །ལྡན་འདས་མར་མེ་མཛད་ལ་གཏོར་བར་བྱའོ་ཞེས་སྨྲས་སོ། །དེས་གལ་ཏེ་ཁྱོད་སྲིད་པའི་འགྲོ་བ་འཆི་འཕོ་བ་ཐམས་ཅད་དུ་བདག་གི་ཁྱིམ་ཐབ་དུ་འགྱུར་
བར་ད་མ་འཆའ་ན་སྦྱིན་ནོ། །དེས་བུ་མོ་མཐོང་ཁྱོད་དེ་སྐད་མ་ཟེར་ཅིག་དེ་ཅིའི་ཕྱིར་ཞེ་ན། ཁྱོད་ནི་གཡེང་ཞིང་རྒོད་པའོ། །བུ་མོ་བླ་ན་མེད་པའི་སངས་རྒྱས་ཀྱི་ཆོས་གྲངས་མེད་པ་ནི། །བསྐལ་པ་གྲངས་མེད་པར་སྒྲུབ་དགོས་ཏེ།
དེའི་ཕྱིར་འདི་ལྟ་སྟེ། འགྲོན་བུ་དང་ནོར་བུ་དང་མྱ་ངན་ལས་འདས་པར་འགྲོ་བའི་ལམ། དེ་ཡང་དེ་ལ་མི་དཀོན་ནོ། །སངས་རྒྱས་རྒྱམ་ཚུལ་ཁྲིམས་དམ་པ་དང་། །སངས་རྒྱས་ཏིང་ངེ་འཛིན་མཆོག་གོས། །དེའི་ཕྱིར་མཆོག་
ལ་དད་བྱས་ནས། དེ་བཞིན་གཤེགས་པ་མཆོག་ཏུ་འགྱུར། །མཆོག་ཏུ་དམ་པ་བྱས་ནས་ནི། །མྱུར་དུ་མཆོག་ཏུ་འགྱུར་བ་ཡིན། །ཆོས་ཀྱི་དམ་པ་སྟོན་མཛད་པ། །རྫོགས་པའི་སངས་རྒྱས་མཆོག་ཏུ་འགྱུར།
མི་གང་མཁས་པ་སངས་རྒྱས་ཀྱི། །ཆོས་ལ་རྟེན་པར་འདོད་པ་དེ། །འདུན་པ་དྲག་པོ་བསྐྱོད་པར་བྱ། མང་དུ་ཐོས་ནས་ཚུལ་བཞིན་ནོ། །འཁོར་ལོས་སྒྱུར་བའི་རྒྱལ་པོ་དང་། །ཚངས་པ་དབང་བྱེད་
གྱུར་ནས་ནི། །ཡོན་ཏན་མང་པོའི་འབྱུང་གནས་དང་། །མྱ་ངན་ལས་འདས་པར་ངེས་པར་འགྱུར། དེའི་ཚེ་བཅོམ་ལྡན་འདས་ཀྱིས་ཚེ་དང་ལྡན་པ་ཤ་རིའི་བུ་ལ་བཀའ་སྩ་པ། ཤ་རིའི་བུ་དེ་བས་ན།
རིགས་ཀྱི་བུ་འམ་རིགས་ཀྱི་བུ་མོ་ཐེག་པ་ཆེན་པོ་ལ་ཡང་དག་པར་བཞུགས་པ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་བར་འདོད་པ་དག་གིས། བྱང་ཆུབ་
སེམས་དཔའི་སྡེ་སྣོད་ཀྱི་ཆོས་ཀྱི་རྣམ་གྲངས་འདི་ལ་འདུན་པ་དྲག་པོ་བསྐྱེད་དོ། །ཤིན་དུ་མཉན་པར་བྱ། བླང་བར་བྱ། གཟུང་བར་བྱ། ཀླག་པར་བྱ། ཀུན་ཆུབ་བར་བྱ། གཞན་དག་ལ་བརྗོད་

པར་བྱ། གཞན་དག་ལ་རྒྱ་ཆེར་ཡང་དག་པར་རབ་ཏུ་སྟན་པར་བྱའོ། །དེ་ཅིའི་ཕྱིར་ཞེ་ན། བྱང་ཆུབ་སེམས་དཔའི་སྡེ་སྣོད་ཀྱི་ཆོས་ཀྱི་རྣམ་གྲངས་ཤིན་དུ་མཉན་ཏམ། བླངས་སམ། བཟུང་ངམ་
ཀུན་ཆུབ་པར་བྱས་སམ། གཞན་དག་ལ་རྒྱ་ཆེར་ཡང་དག་པར་རབ་ཏུ་བསྟན་ན། དཀོན་མཆོག་གསུམ་གྱི་གདུང་རྒྱན་མ་བཅད་པར་བྱ་བའི་ཕྱིར་ཞུགས་པ་ཡིན་ནོ། །ཚད་མེད་པ་བཞི་དང་མི་བྲལ་བ་ཡིན་ནོ།།
ཕ་རོལ་ཏུ་ཕྱིན་པ་དྲུག་ལ་བརྩོན་པ་ཡིན་ནོ། །བསྡུ་བའི་དངོས་པོ་བཞི་སེམས་ཅན་རྣམས་སྡུང་པ་ལ་བརྩོན་པ་ལ་བརྩོན་པ་ཡིན་ནོ། །ཤ་རིའི་བུ་གང་འདི་བྱང་ཆུ་སེམས་དཔའི་སྡེ་སྣོད་ཀྱི་ཆོས་ཀྱི་རྣམ་གྲངས་འདི་ནི།
བྱང་ཆུབ་ཀྱི་ལམ་ཡིན་ནོ། །དེ་ཅིའི་ཕྱིར་ཞེ་ན། བླ་ན་མེད་པའི་ཡང་དག་པར་རྫོགས་པའི་བྱང་ཆུབ་ནི། བྱང་ཆུབ་སེམས་དཔའི་སྡེ་སྣོད་ཀྱི་ཆོས་ཀྱི་རྣམ་གྲངས་དང་འབྲེལ་ཏོ། །ཤ་རའི་བུ་བྱང་ཆུབ་སེམས་དཔའི་རྣམས་ཀྱི་ནོར་ནི་
བྱང་ཆུབ་སེམས་དཔའི་སྡོ་སྙོད་ཀྱི་ཆོས་ཀྱི་རྣམ་གྲངས་ཀྱི་ནང་དུ་བཅུག་གོ །ཤ་རིའི་བུ་བྱང་ཆུབ་སེམས་དཔའི་སྡེ་སྣོད་ཀྱིས་འདི་ལ་བསླབ་ནས་ཡང་དག་པར་ཆད་པ་རྗེས་སུ་ཐོབ་པོ། །ཕ་རོལ་ཏུ་ཕྱིན་པ་ཐམས་ཅད་ཀྱི་ཕ་རོལ་ཏུ་ཕྱིན་
པ་གང་ཞེ་ན། འདི་ལྟ་སྟེ། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཀྱི་ཕ་རོལ་ཏུ་སོང་པའོ། །དེ་བཞིན་གཤེགས་པ་ཕ་རོལ་ཏུ་ཕྱིན་པ་ཐམས་ཅད་ལ་ངེས་པར་བྱས་པར་དེ་བཞིན་གཤེགས་པ་མཛད་པ་རྒྱུན་མ་ཆད་པ་རྣམས་
ཐམས་ཅད་ཀྱིས་ཚད་མེད་པའི་རྗེས་སུ་ཐོབ་པ། དེ་བཞིན་གཤེགས་པས་དཔག་ཏུ་མེད་པ་རྗེས་སུ་ཐོབ་པ། ཕ་རོལ་ཏུ་ཕྱིན་པ་ཐམས་ཅད་རྗེས་སུ་ཐོབ་པ། ཕ་རོལ་ཏུ་ཕྱིན་པ་ཐམས་ཅད་ལ་ཤིན་དུ་གནས་པས། དེ་ནས་བཅོམ་ལྡན་
འདས་ཀྱིས་དེའི་ཚེ་ཚིགས་སུ་བཅད་པ་འདི་དག་གསུངས་སོ།། ལས་ཀྱི་ལས་དང་རྣམ་སྨིན་གྱིས། །རྣམ་པར་སྨིན་པ་ཤེས་པར་བྱ། ལས་མིན་རྣམ་སྨིན་མ་ཡིན་གང་། །དེ་བདེ་དེ་ནི་མྱ་ངན་འདས། །གང་ལ་

༄༅། །ཤེས་པ་མེད་པ་ཡིན། འདུས་བས་ཐམས་ཅད་སྡུག་བསྔལ་ཏེ། དེ་ཕྱིར་ཤེས་པ་
བསྐྱེད་ནས་ནི། འདུས་བྱས་ཀུན་ལས་རྣམ་པར་གྲོལ། བཅོམ་ལྡན་འདས་ཀྱིས་དེ་སྐད་ཅེས་བཀའ་སྩལ་ནས།
ཚེ་དང་ལྡན་པ་ཤ་རིའི་བུ་དང་། དགེ་སློང་དེ་དག་དང་། ལྷ་དང་མི་དང་། ལྷ་མ་ཡིན་དང་། དྲི་
ཟ་བཅས་པའི་འཇིག་རྟེན་ཡིད་རངས་ཏེ། བཅོམ་ལྡན་འདས་ཀྱི་གསུང་པ་ལ་མངོན་པར་བསྟོད་དོ། །
འཕགས་པ་དཀོན་མཆོག་བརྩེགས་པ་ཆེན་པོའི་ཆོས་ཀྱི་རྣམ་གྲངས་ལེའུ་སྟོང་ཕྲག་བརྒྱ་པ་ལས། 
བྱང་ཆུབ་སེམས་དཔའི་སྡེ་སྣོད་ཀྱི་ལེའུ་ཞེས་བྱ་སྟེ་ལེའུ་བཅུ་གཉིས་པ་རྫོགས་སྷོ། །
།། བཀྲ་ཤི། དགེའོ།། །།

་སོ། ར་གྱི་ར་རྣར་རར་ཐར་པར་ཐརས་པ་པས་རྫན་པི་རྫྱས་རྱངས་རྒྱས་པ་བི་བརྱི་བྱ་ི་བ་་དི་འ་་འི་དྱན་བྱིན་། རིན་བིན་བེད་དེི་ལ་ན་ར་ར་རི་མ་ར་རས་པ་མེས་པ་ཡིན་མེ་གི་སོན་པ་ད་བྱུན་ད་སོ
་་ི་བྱི་རྱི་པ་རིས་རི་རྱོས་རྱི་བྱི་བྱ་བ་བྱི་བི་བི་བི་རྱི་པ་ི་རྱི་རི་པརི་རྱི་རྱི་རི་རི་རིག་རྱིས་རྱི་ཀྱི་ྱི་རྱ་ྱ་བི་བི་ྱ་ི་རི
། ་བ་ྱི་རྱིན་བྱི་བྱུ་བརྱི་བྱི་རྱ་བྱུ་བྱི་རི་རྱིན་རི་རྱ་རི་ྱི་རྱ་རྱ་ྱི་རྱ་ི་ྱིན་རི་རྱི་རིན་ྱི་ྱི་རྱིན་བི་བྱིན་བྱི་བྱིན་རྱིས་རེ་བྱ་བྱིན་ྱི་ི་
་དེ་པེ་དི་སེས་སྱིས་རྱུས་སྱན་རྱ་བི་སྱན་རྱི་དེི་བྱིན་པ། རན་རྣ་པི་རྱིན་མི་རྣིན་པ་ཤེས་པ་སན་ཉིན་སེན་པ་ོས་པིན་རྱིས་རིས་རིས་པི་བེི་དྱིད་དུ་ིན་
།་སེ་སོག་འི་རྒྱ་ར་རྒྱན་་ྱས་ཀྱ་ཀྱ་ྱ་རྒྱས་པ་གས་རསྒས། ྒྱས།པ།།་པ་རྱས་པ་རས་རག་རྒས་པི་ྱི་ཀུ་
་པ་ར་ས་ཀྱི་རྱི་རྣ་མར་ཤེན་པ་རྣྱི་ར་མ་མ་མིན་མི་ག་ག་་་ ་།་་་་་་་ཡང་སིས་ི་གི་སྒྱ
རགྱི་འ༄༅། །། ་ཡན་ཡ་ི་ག
༄༅།༄༅།།་་

་ག། རྣྱིམ་ཀི་རྣར་ཤས་ཤ་རྒ་ར་རོན་པ་བས་སོན་པི་སྟྱོད་རིས་ ོ་རས་སྱེན་རྱི་རྱི་རྱིད་མར་བྱི་བྱ་བི་བན་བིན་ཉིན་མྱི་བྱི་ི་བིན་ས
་སོས་པས་རྱས་པྱི་རྱི་རྱེས་རིས་བྱི་རྱོད་པུ་རྱར་བི་བྱི་དུ་བྱ་བར་ྱི་བྱ་ི་ི་ི་ི་ི་ི་
་ི་རྱི་ྱི་ི་ྱི་བི་ི་ིན་ི་རི་བྱི་རི་རི་རི་རི་རི་རི་བྱི་རེ་བར་བྱི་ྱི་རི་རི་རྱི་རི་ྱི་རྱ་ར་རྱི་པི་རི་རྱི་ར་རྱ་ར་རྱི་བི་ི་ི་ི་ི་ི་ི་སྱི་ི་ྱི་ི་ྱི་
་ཤས་ས་སས་པརི་རྱ་སྱི་རྱིན་ཀྱི་རྱ་རི་རྱིས་རྱི་པར་རིད་པར་རྱན་རྱི་བ་རྱུ་ཏར་རྱིད་པརི་རི་ཏི་དི་ི་ར་པ་རྱི་པའི་སྒྱོན་པི་རོན་པི་སྟོན་རྣ་རྣས་པ་ེམས་པི་བང་བེ་ེ་བོ་སི

