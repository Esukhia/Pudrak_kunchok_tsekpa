།བཅོམ་ལྡན་གྲོང་ཁྱེར་གཤེགས་པའི་ཚེ། །སེམས་ཅན་དག་ནི་ཚད་མེད་སྙེད། །སྟེང་གི་ནམ་མཁའ་དག་ལས་ནི། །སངས་རྒྱས་མཚན་ནི་སྣ་ཚོགས་ཐོས།
 །ཁ་ཅིག་འདོད་ཆགས་འཇིགས་པ་ཡི། །དཔེ་ཟླ་མེད་པ་མིང་ཡང་ཐོས། །ཁ་ཅིག་ཞེ་སྡང་འཇིགས་བྱེད་ཅིང་། །འཇིག་རྟེན་ཕན་འདོགས་མིང་དག་ཐོས། །ཁ་ཅིག་གཏི་
མུག་རབ་རྟོགས་ཤིང་། །ང་རྒྱལ་འདུལ་བའི་མིང་དག་ཐོས། །ཁ་ཅིག་འཇིག་རྟེན་དག་ལ་ནི། །རབ་ཞི་སྟོན་པའི་འདྲེན་མིང་ཐོས། །ཁ་ཅིག་ཤེས་རབ་དག་བསྟན་ནས། །
འཇིག་རྟེན་ཕན་འདོགས་མིང་དག་ཐོས། །ཁ་ཅིག་ཐབས་དག་རབ་བསྟན་ནས། །སེམས་ཅན་ཕན་འདོགས་མིང་དག་ཐོས། །ཁ་ཅིག་བདུད་ནི་རབ་བཏུལ་ཀྱང་།
 །འཁོན་འཛིན་མེད་པའི་མིང་དག་ཐོས། །ཁ་ཅིག་གསུང་རབ་ཆོས་དག་གིས། །རྣམ་གྲོལ་བསྟན་པའི་མིང་དག་ཐོས། །ཁ་ཅིག་སེམས་ཅན་སྡུག་བསྔལ་བ། །རྒྱ་ཆེར་
སྒྲོལ་བའི་མིང་དག་ཐོས། །ཁ་ཅིག་མི་ཡི་གཙོ་བོ་ཡིས། །འཇིག་རྟེན་སྒྲོལ་བའི་མིང་དག་ཐོས། །མིང་ནི་དེ་དག་ཐོས་གྱུར་ནས། །ཐམས་ཅད་རྣམ་དག་མིག་ཐོབ་གྱུར། །
ནམ་མཁའ་དང་ནི་རྒྱ་མཚོའི་ཆུ། །རི་རབ་ལྷུན་པོའི་བར་དུ་ཡང་། །ཐམས་ཅད་གཞལ་དུ་རུང་སྲིད་ཀྱི། །སངས་རྒྱས་མཁྱེན་པ་ཐུབ་མི་འགྱུར། །གང་ཞིག་མིག་ཟད་ངེས་པ་ཐོབ་
གྱུར་ན། །ཆོས་སྐུ་མངོན་པར་འགྲུབ་པ་དཀའ་མི་འགྱུར། །གང་ཞིག་ཆོས་སྐུ་མཆོག་ནི་གྲུབ་གྱུར་ན། །ཀུན་འཛིན་ཡེ་ཤེས་དཔག་མེད་ཐོབ་པར་འགྱུར། །གང་ཞིག་