བསྒོམ་པ་དང་། །ཉོན་མོངས་སྙོན་མོངས་རྣམ་དག་པ། །ཐུབ་པ་ཁྱོད་ཀྱིས་སྟོང་པར་གཟིགས། །ལྷའི་བུ་ཡེ་ཤེས་རྒྱལ་མཚན་གྱིས་གསོལ་པ། དབང་པོ་རྣོ་རྟུལ་འབྲིང་དག་དང་། །
གང་ཟག་དག་གི་བསམ་པ་དང་། །བཅིངས་དང་ཐར་དང་ཟད་དང་ཤེས། །གཡོ་བ་མེད་པར་ཁྱོད་ཀྱིས་མཁྱེན། །ལྷའི་བུ་དབང་པོའི་རྒྱལ་མཚན་གྱིས་གསོལ་པ། དབང་པོ་རབ་འབྲིང་
རྟུལ་བོ་དང་། །ཉོན་མོངས་ཡེ་ཤེས་ཚོར་བ་དང་། །གདུལ་དང་གདུལ་བར་བགྱིད་པ་དག །ཁྱོད་ཀྱིས་མཚན་ཉིད་མེད་པར་གསུངས། །ལྷའི་བུ་དབང་པོ་རྣམ་པར་བརྟགས་ཀྱིས་གསོལ་པ།
 སེམས་ཅན་རྣམས་ཀྱི་བསམ་གཏན་དང་། །རྣམ་ཐར་ཀུན་ནས་ཉོན་མོངས་དང་། །སྙོམས་འཇུག་ཏིང་འཛིན་ལྡང་བ་དང་། །རྣམ་བྱང་ཐུབ་པ་ཁྱོད་ཀྱིས་མཁྱེན། །ལྷའི་བུ་སྟོབས་ཀྱི་ཤུགས་ཀྱིས་གསོལ་པ། ཞི་བའི་ཏིང་ངེ་འཛིན་བསྟེན་ཏེ། །ཆོས་ཀུན་ངོ་བོ་ཉིད་ཀྱིས་ནི། །རང་བཞིན་མེད་པར་ཁྱོད་ཀྱིས་མཁྱེན། །དེས་ན་ཐམས་ཅད་མཁྱེན་ཅེས་བགྱི། །ལྷའི་བུ་སྟོབས་ཀྱི་གོ་
ཅས་གསོལ་པ། ཆོས་རྣམས་གང་དང་རང་བཞིན་གང་། །ཆོས་གང་གིས་ནི་བརྗོད་བགྱིས་པ། །ཡང་དག་ཇི་བཞིན་ཐུགས་སུ་ཆུད། །དེས་ན་དུས་གསུམ་ཆགས་མི་མངའ། །ལྷའི་བུ་
སྟོབས་འདོད་ཀྱིས་གསོལ་པ། ལོག་པར་བརྟགས་པས་ཀུན་ཉོན་མོངས། །རྣམ་པ་བཞི་ནི་སྐྱེ་བར་འགྱུར། །ལས་ལས་སྐྱེས་པར་དེ་དག་མཁྱེན། །དེས་ན་ཁྱོད་ལ་དོ་ཟླ་མེད། །ལྷའི་བུ་
སྟོབས་ཤེས་ཀྱིས་གསོལ་པ། ཉོན་མོངས་རྣམས་དང་ལས་རྣམས་ཀྱི། །གཉེན་པོ་རྣམ་པར་བྱང་བ་དང་། །བསྟན་པའང་ཁྱོད་ཀྱིས་རབ་ཏུ་མཁྱེན། །དེས་ན་ཁྱོད་ལ་དོ་ཟླ་མེད། །ལྷའི་བུ་སྟོབས་