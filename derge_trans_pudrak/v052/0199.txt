གཟུགས་སོ། །ལྕེ་གང་ཡིན་པ་དེ་ནི་ཕྱི་རོལ་གྱི་གཟུགས་སོ། །ལྕེའི་རྣམ་པར་ཤེས་པ་གང་ཡིན་པ་དེ་ནི་ནང་གི་གཟུགས་སོ། །
ལུས་གང་ཡིན་པ་དེ་ནི་ཕྱི་རོལ་གྱི་གཟུགས་སོ། །ལུས་ཀྱི་འདུས་ཏེ་རེག་པ་ལས་བྱུང་བའི་ཚོར་བ་གང་ཡིན་པ་དེ་ནི་ནང་གི་གཟུགས་སོ། །བཟང་སྐྱོང་འདི་ལྟ་སྟེ།
 དཔེར་ན་མི་དམུས་ལོང་ཞིག་ནུབ་མོ་གཉིད་ཀྱི་དབང་དུ་གྱུར་པ་ན་ལྷའི་གཟུགས་རྐང་ལག་མཉམ་ཞིང་མཆོག་ཏུ་ཡིད་དུ་འོང་བ་དག་མཐོང་ལ། དེས་དེ་དག་མཐོང་
ནས་མཆོག་ཏུ་དགའ་བ་བསྐྱེད་དེ། གཉིད་ལོག་པ་ལས་སད་པ་དང་གཟུགས་དེ་དག་མ་མཐོང་ལ། དེ་ནམ་ནངས་ནས་འདི་སྐད་དུ་ཁྱོད་ཉོན་ཅིག་མདང་མཚན་
མོ་བདག་གི་རྨི་ལམ་དུ་བུད་མེད་ཀྱི་གཟུགས་མཆོག་ཏུ་ཡིད་དུ་འོང་བ་དང་། སྐྱེད་མོས་ཚལ་མི་སྟོང་གིས་གང་བ་མཐོང་སྟེ། དེར་བདག་གིས་མི་ལུས་ཤིན་ཏུ་གཞོན་
ཤ་ཅན། ལག་པ་གླང་པོ་ཆེ་མཆོག་གི་སྣ་ལྟར་རིང་བ། ཐལ་གོང་ཡངས་ཤིང་རྒྱས་ལ། བྲང་ཡངས་ཤིང་མཁྲེགས་པ་དག་མཐོང་ངོ་ཞེས་སྨྲ་ཞིང་མི་དེ་དག་གི་ལུས་
ཀྱི་རྒྱན་མཛེས་པ་གང་ཡིན་པ་དེ་དག་བཟླས་ལ། དེ་ནས་དམུས་ལོང་དེས་མི་དེ་དག་ཉིད་ཀྱི་གཟུགས་རྣམས་མ་མཐོང་ན་བཟང་སྐྱོང་འདི་ཇི་སྙམ་དུ་སེམས། མི་དམུས་
ལོང་དེས་རྨི་ལམ་དུ་གཟུགས་རྣམས་ཇི་ལྟར་མཐོང་། བཟང་སྐྱོང་གིས་གསོལ་པ། བཅོམ་ལྡན་འདས་དེའི་སླད་དུ་བདག་ལ་བཀའ་སྩལ་དུ་གསོལ། བཅོམ་ལྡན་འདས་