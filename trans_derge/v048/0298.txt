སེམས་ཅན་རྣམས་ལ་སྨན་བཏང་ནས། །ནད་རྣམས་ཐམས་ཅད་བསལ་བར་བྱ། །གལ་ཏེ་ནད་ནི་ཞི་གྱུར་ན། །མྱ་ངན་འདས་དབྱིངས་ཕྱིན་པར་
འགྱུར། །ལྷག་མ་ཐམས་ཅད་གཏན་སྤངས་ནས། །བདེ་གནས་ལ་ནི་གཞོལ་བར་བྱེད། །བདེ་བའི་གནས་སུ་བཞག་པས་ན། །ལྡོག་པར་གྱུར་པ་གང་ཡང་མེད། །འདུས་
བྱས་བདེ་བ་ཐམས་ཅད་ལ། །ཡོངས་སུ་འཚོལ་བར་མི་བྱེད་ཅིང་། །བླ་ན་མེད་པའི་བདེ་ཆེན་དག །ཐམས་ཅད་མངོན་སུམ་བྱེད་པར་འགྱུར། །སྤྲོས་པ་མེད་པའི་ཆོས་
དག་གིས། །སེམས་ཅན་ཡོངས་སུ་སྨིན་བྱེད་པས། །མཐར་ཕྱིན་པ་ཡི་བདེ་བ་དག །ཐམས་ཅད་རབ་ཏུ་འཐོབ་པར་བྱེད། །དེ་ལྟ་བུར་ནི་གང་གཞོལ་བ། །ལན་ཅིག་
སོང་ནས་ཕྱིར་མི་ལྡོག །གཞོལ་བ་ལས་ནི་ཡང་དག་འདས། །མཆོག་ཏུ་བདེ་བ་རྟག་ཏུ་ཐོབ། །བདེ་བ་ཆེན་པོ་དག་གིས་ནི། །མོས་པ་དང་ནི་མི་མོས་པ། །གཞོལ་
བ་དང་ནི་གཞོལ་མེད་པ། །ཐམས་ཅད་རབ་ཏུ་སྤོང་བར་བྱེད། །དེ་ལྟར་གོ་ཆ་བགོས་ནས་ཀྱང་། །ཐེག་པ་འདི་ལ་ཞོན་ནས་ནི། །སེམས་ཅན་རྣམས་ལ་སྙིང་བརྩེའི་
ཕྱིར། །ཐམས་ཅད་ཡོངས་སུ་གཟུང་བར་བྱ། །འདས་པའི་ཐམས་ཅད་མཁྱེན་པ་རྣམས། །ཐེག་པ་འདི་ཡིས་ངེས་བྱུང་གྱུར། །མ་བྱོན་ཐམས་ཅད་མཁྱེན་
རྣམས་ཀྱང་། །ཐེག་པ་འདི་དབང་ངེས་འབྱུང་འགྱུར། །ད་ལྟར་སངས་རྒྱས་བཅོམ་ལྡན་འདས། །ཐེག་པ་འདི་དབང་ངེས་འབྱུང་བརྙེས། །དེ་ཕྱིར་ཐེག་པ་འདི་ལ་ནི།