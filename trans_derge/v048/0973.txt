འོ། །གང་འཛིན་པ་མེད་པས་སྙེམས་པ་
དང་དམིགས་པ་མེད་རྣམ་པར་རིག་པ་མེད་ཅིང་མི་ར
ྟོག་པ་དེ་ནི་ཡེ་ཤེས་ཞེས་བྱའོ། །གཞན་ཡང་འདུས་བྱས་ལ་སྤྱོད་པའི་
ཆོས་ལ་རྣམ་པར་ཤེས་པ་ལ་གནས་ཤིང་གང་འདུས་བྱས་ལ་སྤྱོད་པའི་ཆོས་རྣམ་པར་ཤེས་པ་དེ་ནི་རྣམ་
པར་ཤེས་པ་ཞེས་བྱའོ། །འདུས་མ་བྱས་ལ་ནི་རྣམ་པར་ཤེས་པ་རྒྱུ་བ་མེད་དེ། གང་འདུས་མ་བྱས་ཤེས་པ་དེ་ནི་ཡེ་ཤེས་ཞེས་བྱའོ། །གཞན་
ཡང་གང་སྐྱེ་བ་དང་།འཇིག་པ་ལ་རབ་ཏུ་གནས་པ་དེ་ནི་རྣམ་པར་ཤེས་པའོ། །གང་སྐྱེ་བ་མེད་པ་དང་། འགག་པ་མེད་པ་ལ་གནས་པ་
དེ་ནི་ཡེ་ཤེས་ཞེས་བྱའོ། །དེ་ལྟར་ཤཱ་རིའི་བུ་འདི་ནི་རྣམ་པར་ཤེས་པ། འདི་ནི་ཡེ་ཤེས་ཏེ།
 བྱང་ཆུབ་སེམས་དཔའ་དེ་བཞིན་གཤེགས་པ་རྣམས་ཀྱི་དེ་བཞིན་གཤེགས་པའི་ཡེ་ཤེས་བསམ་གྱིས་མི་ཁྱབ་
པ་དེ་ལ་མངོན་པར་དད། ཡིད་ཆེས། རབ་ཏུ་རྟོག །ཐེ་ཚོམ་མི་ཟ། རྒྱ་ཆེར་དགའ་མགུ་སྟེ། ར