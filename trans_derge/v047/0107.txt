དཔས་ཆོས་གསུམ་ཡང་དག་པར་བླངས་ནས་བསླབ་པར་བྱ་སྟེ། གསུམ་གང་ཞེ་ན། དེས་རྒྱུན་མི་འཆད་པར་སངས་རྒྱས་ལ་གཞོལ་བར་
བྱ་བ་དང་། ལུང་མནོས་ཏེ་ཁ་ཏོན་བྱ་བ་ལ་མངོན་པར་བརྩོན་པར་བྱ་བ་དང་། དེས་སེམས་ཅན་རྣམས་ལ་བྱམས་པའི་སེམས་བསྐྱེད་པར་བྱ་ཞིང་བསྒོམ་པར་བྱ་བ་སྟེ། ཆོས་གསུམ་པ
ོ་དེ་དག་ཡང་དག་པར་བླངས་ནས་བསླབ་པར་བྱའོ། །གཞན་ཡང་ཆོས་གསུམ་ཀུན་ཏུ་བསྟེན་པར་བྱ་སྟེ། གསུམ་གང་ཞེ་ན། དེས་ཁུ་ཚུར་དང་ཐལ་ལྕག་གིས་
བརྡེག་པ་སྤང་བར་བྱ་བ་དང་། དེས་གཞན་ལ་དམན་པར་གྱུར་པས་སྨྲ་བར་མི་བྱ་བ་དང་། སེམས་ཅན་འཇིགས་པ་རྣམས་ལ་མི་འཇིགས་པ་སྦྱིན་པར་བྱ་བ་སྟེ། ཆོས་གསུམ་
པོ་དེ་དག་ནི་ཀུན་ཏུ་བསྟེན་པར་བྱའོ། །དེ་ལ་འདི་སྐད་ཅེས་བྱ་སྟེ། སེམས་ཅན་དམན་པ་རྣམས་མི་བསྟེན། །གང་དག་ལྟ་བ་མི་དྲང་བ། །མཐོང་ནས་རིང་དུ་སྤང་བྱ་སྟེ། །སྦྲུལ་
གདུག་གཏུམ་པ་ཇི་བཞིན་ནོ། །གང་དག་དེ་དག་ཕྱག་འཚལ་བ། །དེ་དག་རྗེས་སུ་བསླབ་མི་བྱ། །ཁྱི་ཟ་མཐོང་བ་ཇི་ལྟ་བར། །དེ་དག་རིང་དུ་སྤང་བར་བྱ། །གང་དག་དམིགས་
པ་ཅན་གྱུར་པ། །སེམས་ཅན་དེ་དག་ངན་འགྲོར་འགྲོ། །གང་དག་དེ་དག་རྗེས་སློབ་པ། །དེ་དག་འགྲོ་བའང་དེ་འདྲའོ། །རྒྱལ་བའི་བསྟན་པ་ཐོས་གྱུར་ནས། །སྟོང་པའི་ཆོས་
ལ་དོགས་མེད་ཅིང་། །དགེ་སློང་གང་དག་སྟོང་དགའ་བ། །དེ་དག་ལ་ནི་གུས་པར་བྱེད། །དེ་དག་ལས་ནི་ཐོས་པ་འཕེལ། །དེ་དག་ཤེས་རབ་རྣོ་བར་འགྱུར། །བྱང་ཆུབ་ལ་ནི་ཉེ་འགྱུར་ཏེ། །