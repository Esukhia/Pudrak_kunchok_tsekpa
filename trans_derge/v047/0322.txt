པར་བརྟགས་པའི་སྐུ། ཕྱོགས་བཅུ་མ་ལུས་པའི་ནམ་མཁའ་ཁྱབ་པའི་སྐུ། སེམས་ཅན་ཐམས་ཅད་ལ་མཉམ་པའི་སྐུ། མཐའ་ཡས་མུ་མེད་པའི་སྐུ། འགྱུར་བ་
མེད་ཅིང་རྣམ་པར་རྟོག་པ་མེད་པའི་སྐུ།མི་གཡོ་ཞིང་རློམ་སེམས་མེད་པའི་སྐུ། གནས་པ་དང་། མི་གནས་པ་དང་། མི་གཡོ་བ་ཐོབ་པའི་སྐུ། གཟུགས་ཀྱི་
རང་བཞིན་མ་ཡིན་པའི་སྐུ། ཚོར་བ་དང་། འདུ་ཤེས་དང་། འདུ་བྱེད་དང་། རྣམ་པར་ཤེས་པའི་རང་བཞིན་མ་ཡིན་པའི་སྐུ་སྟེ། སའི་ཁམས་ཀྱིས་རབ་ཏུ་ཕྱེ་བ་མ་ཡིན། 
ཆུའི་ཁམས་ཀྱིས་མ་ཡིན། མེའི་ཁམས་ཀྱིས་མ་ཡིན། རླུང་གི་ཁམས་ཀྱིས་ཀྱང་རབ་ཏུ་ཕྱེ་བ་མ་ཡིན་ཏེ། མ་བྱུང་བ་ཀུན་ནས་མ་བྱུང་བའོ། །འབྱུང་བ་ཆེན་པོ་རྣམས་
ཀྱིས་རབ་ཏུ་ཕྱེ་བ་མ་ཡིན་པའོ། །འབྱུང་བ་མ་ཡིན། འབྱུང་བའི་ཆོས་མ་ཡིན་པའོ། :།འཇིག་རྟེན་ཐམས་ཅད་དང་མི་འཐུན་པའོ། 
།མིག་ལས་མ་བྱུང་
བའོ།
 །རྣ་བ་ལས་མི་གནས་པའོ། །སྣས་ཤེས་པར་བྱ་བ་མ་ཡིན་པའོ། །ལྕེས་རབ་ཏུ་ཕྱེ་བ་མ་ཡིན་པའོ། །ལུས་དང་ལྡན་པ་མ་ཡིན་པའོ། །ཡིད་ཀྱིས་ཉེ་བར་སྤྲད་པ་མ་ཡིན་པའོ། །སེམས་
དང་མི། འཇུག་པའོ། །ཡིད་ཀྱི་རྣམ་པར་ཤེས་པ་དང་མི་འཇུག་མི་ལྡོག་རྗེས་སུ་མི་འཇུག་པ་སྟེ། ཞི་བའི་བློ་གྲོས་དེ་བཞིན་གཤེགས་པའི་སྐུ་ནི་དེ་འདྲའོ། །དེ་ལ་བྱང་ཆུབ་
སེམས་དཔས་དེ་བཞིན་གཤེགས་པའི་::སྐུ་མཉམ་པ་ཉིད་ཐོབ་ནས། བྱང་ཆུབ་སེམས་དཔའི་སྤྱོད་པ་ཡོངས་སུ་དག་པ་ལ་སྤྱོད་ཅིང་། སྟོང་གསུམ་གྱི་སྟོང་ཆེན་པོའི་འཇིག་