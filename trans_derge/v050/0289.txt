གྲོལ། །རྣམ་པར་འདྲེན་པ་སྲིད་པ་རྒལ། །སྲིད་པ་མཐར་འབྱིན་སངས་རྒྱས་ཏེ། །སྲིད་པ་སེལ་ལ་ཕྱག་ཀྱང་འཚལ། །ལྷའི་བུ་སྲིད་པ་རབ་ཏུ་ཞི་བྱེད་
ཀྱིས་གསོལ་པ། སྲིད་པར་ཁྲིད་པ་རབ་ཞི་ཞིང་། །སྲིད་པ་ཕམ་པར་མཛད་ནས་གཤེགས། །བརྟེན་པ་སྲིད་པ་མཐར་འབྱིན་པ། །ཁྱོད་ལ་དོ་ཟླ་མ་མཆིས་སོ། །ལྷའི་བུ་སྲིད་པའི་
མཐར་འགྲོ་བས་གསོལ་པ། སྲིད་པའི་མཐར་ཕྱིན་རབ་ཞི་བ། །མགོན་པོ་ཁྱོད་ཀྱི་སྲིད་པའི་མཐའ། །སྲིད་པ་ཕྱིར་འབྱིན་ཐམས་ཅད་མཁྱེན། །སངས་རྒྱས་འཇིག་རྟེན་རྟོགས་
པར་མཛད། །ལྷའི་བུ་སྲིད་པའི་ཐ་མའི་ལུས་འཛིན་གྱིས་གསོལ་པ། སྲིད་པའི་རྒྱུ་ནི་རྣམ་སྤངས་ནས། །སྲིད་པ་ཐ་མ་འཛིན་མཛད་པ། །གང་གིས་སྲིད་པ་ལེན་འགྱུར་བའི། །ཁྱོད་ཀྱིས་
ཀུན་ཏུ་སྦྱོར་བ་མཐོང་། །ལྷའི་བུ་སྲིད་པ་རབ་ཏུ་ཞི་བ་ཐོབ་ཀྱིས་གསོལ་པ། ཁྱོད་ཀྱིས་སྲིད་པ་སྟོང་མཁྱེན་ཏེ། །སྲིད་པའི་རྒྱུ་ཡང་དེ་བཞིན་ནོ། །ཞུམ་དང་རབ་ཏུ་ཞུམ་མི་མངའ། །
མཉམ་ཉིད་གྱུར་ལ་ཕྱག་ཀྱང་འཚལ། །ལྷའི་བུ་སྲིད་པའི་ཕ་རོལ་དུ་འགྲོ་བས་གསོལ་པ། སྲིད་པའི་ཕ་རོལ་རྒལ་བ་སྟེ། །སྲིད་པར་ཁྲིད་པ་ཡང་དག་བསལ། །རྣམ་པར་
འདྲེན་པ་ཐུགས་བརྩེ་བས། །སྐྱེ་བོ་གཞན་ནི་སྒྲོལ་བ་མཛད།། །།བམ་པོ་བཅུ་པ། ལྷའི་བུ་ཚོར་བས་མནར་གྱིས་གསོལ་པ། ཚོར་བ་བདག་ཏུ་བགྱི་མ་མཆིས། །སེམས་མ་མཆིས་ཤིང་རྩོལ་མ་
མཆིས། །བསམ་གཏན་མཛད་པ་ཆེ་ཁྱོད་ཀྱིས། །ཚོར་བ་ཆུ་བུར་ལྟ་བུར་མཁྱེན། །ལྷའི་བུ་ཚོར་བ་སྟོན་པས་གསོལ་པ། ངོ་བོ་ཉིད་ཀྱིས་དངོས་མེད་པར། །ཚོར་བ་ཁྱོད་